Config:
  Spec: ../pipespec.xml
  Variant: smngram-dev
  
Tests:
  - "6.12.2018 Tovlááh muštoh -kirje almostum  ¶"
  - "Kuobžâ-Saammâl Haansâ (Hans Morottaja) čäällim já Kuobžâ-Saammâl Maati (Matti Morottaja) toimâttem kirje, Tovlááh muštoh, lii almostum. ¶"
  - "Anarâškielâ lii majemui iivij ääigi iäláskám vuáimálávt. Anarâškielân aktiivlávt čällee ulmuuh láá kuittâg uáli uccáá, suullân love olmožid. Kirjálâšvuotâ já kirjáliih materiaaleh váiluh maaŋgâin suorgijn já soojijn. Tááláá tiileest anarâškielân almostuveh tuše 300-400 tekstâsijđod ivveest. Tađe várás lii algâttum proojeekt “Čyeti čälled anarâškielân”. ¶"
  - "Kielâkäldee nettisiijđoin láá meid maaŋgâlágáneh artikkeleh , main sáttá kavnuđ vástâdâs eidu tuu koččâmušân. Tobbeen láá meid Kielâjuáhus čuákkimpevdikirjeh , koččâmušah já vástádâsah , já sänikirjeh já eres liiŋkah . "
  - "Proojeekt kuávdáš ulmen lii pyevtittiđ jurgâlum čaabâkirjálâšvuođâ eromâšávt nuorâb lohhei várás. Juurdân lii, et nuorah jiejah väldiđ aktivlávt uási sehe jurgâlemnáál teevstâi valjiimân já meid jurgâlmân. ¶"
  - "Anarâškielâliih nuorah láá finniimin ennuv uđđâ luhâmuš aldapuátteevuođâst. Anarâškielâ servi lii finnim ruttâdem jieijâs projektân Tuhháát sijđod nuorâikirjálâšvuotâ anarâškielân . "
  - "Proojeekt ulmen lii jurgâlittiđ nuorâikirjálâšvuođâ anarâškielân. Juurdân lii, et nuorah láá meiddei aktivlávt fáárust jurgâlempargoost: ton lasseen et sij uážžuh jiejah vaikuttiđ toos, magareh kirjeh jurgâluvvojeh, te sij pyehtih uásálistiđ meid jieš jurgâlempaargon. Proojeekt ääigi mij čokkip jurgâlemjuávhu, mast láá fáárust sehe nuorah já hárjánâm jurgâleijeeh. Mij ornip kiiđâ ääigi muáddi jurgâlempargopáájá, moi ääigi nuorah peesih keččâlâddâđ jurgâlem já finniđ motomijd vuáđuravvuid hárjânâm jurgâleijein. Tast maŋa keessiv nuorâ jurgâleijeeh pyehtih kuuloold algâttiđ jieijâs jurgâlemprojektijd. Hárjánâm jurgâleijeeh láá mieldi ubâ jurgâlemproosees ääigi já stivrejeh nuorâid táárbu mield. ¶"
  - "Ohtân ulmen lii, et lostâ falâččij ulmuid luhâmuš tävjibeht ko tááláš Anarâš-lostâ, mii meid almostuuččij uđđâ lostáin paldâluvâi tego taan räi-uv. ¶"
  - "Paadijn puárásumoseh ulmuuh láá šoddâm 1860-1870 -lovoin. Lam olssân tiilám muáddi päädi jo moonnâm ive, já lam peessâm kuldâliđ-uv taid. Tain láá veikâ magareh mainâseh já meid olssân Anarâš-loostâst uápis noomah “finnejii viijmâg-uv jienâ”. Lâi tiäđust-uv meid uáli mielâkiddiivâš kuldâliđ, et maht eenikielâg elilâm ulmuuh sarnuu talle 66 ihheed tassaaš. ¶"
  - "Pyereh pessijááh puohháid! ¶"
  - "Puáris paadijd kannat luándulávt kieđâvuššâđ tiäturáin mottoom verd amas šaavvân já eres paijeelmiäráliih jienah hettiđ kuldâlem. Ton lasseen kolgâččij vuáđudiđ teehi taggaar jieijâs arkkâdâhuási, mast ličij paadij lasseen meid luuhâmnáál uánihâš čuákánkiäsu jyehi päädi siskáldâsâst. ¶"
  - "RAAVÂNJUOLGÂDUS 1 § Árvuštâllâmkomitea Árvuštâllâmkomitea kalga porgâđ jiešráđálávt. Árvuštâllâmkomitea huolât iävtukkâsâi noomâtmist, árvuštâllâm já palhâšumeuážžoo vaaljâ kyeskee keevâtlâš tooimâin. Miärádâsâin tuálloo pevdikirje. Árvuštâllâmkomitea lii meridemváldálâš, ko kulmâ jeessân láá mieldi čuákkimist. Miärádâsah tahhojeh oovtkiärdánis jienâieenâblovvoin. Jis jienah juáháseh táásá, raađhâš vyerbi. 2 § Iävtuttâstoohâmvuoigâdvuotâ já iävtukkâsâi nomâttem Iävtuttâstoohâmvuoigâdvuotâ kulá Taažâ, Ruotâ, Suomâ já Ruošâ aalmugjesânân, siärvušân, lájádâsân já virgeomâháid. Meid árvuštâllâmkomiteast lii iävtuttâstoohâmvuoigâdvuotâ. Árvuštâllâmkomitea kalga viggâđ toos, et iänááš kielâjuávhuh láá mieldi iävtukkâsâid noomâttijn. 3 § Palhâšumeuážžoo Ovtâskâsolmožin uáivilduvvojeh meiddei ovtâskâsulmuin šaddee juávhuh. Siärvušijn uáivlduvvojeh meiddei seervih já lájádâsah. 4 § Äigitavlu Árvuštâllâmkomitea kieđâvuš iävtuttâsâid nuuvt, et tot puáhtá májemustáá 30 peeivi čočhâmáánu almottiđ Tave-eennâmlâš sämiaašij virgealmaiorgaanân miärádâsâs, mast láá kirjáliih agâstâlmeh. 5 § Kunneekirje/plaakaat Tave-eennâmlâš sämiaašij virgealmaiorgaan västid kunneekirje/plaakaat rähtimist. 6 § Haldâšem Haaldâšmist uáivilduvvoo árvuštâllâmkomitea pargo, moos kuleh palhâšume kuulluuttem, iävtukkâsâi nomâttem já kirjálij agâstâlmij rähtim palhâšumeuážžoo vaaljâ várás, sehe palhâšumeuážžoo já árvuštâllâmkomitea saavâjođetteijee mätkikoloh palhâšumejyehimtilálâšvuotân. Palhâšuumeest kalga vuosâsajasávt almottiđ ovdâmerkkân haldâttâsâi já sämitigij internetsiijđoin já lostâtiäđáttâssân. 7 § Ruttâtuálu hoittám Čielgiittâsâi, ruttâtuálu hoittám já haldâšemkoloi tärhistem kalga tábáhtuđ šiev ruttâtuáluvyevi mieldi. Čielgiittâs kalga toohâđ Tave-eennâmlâš sämiaašij virgealmaiorgaanân. 8 § Ravvui nubástuttem Tave-eennâmlâš sämiaašij virgealmaiorgaan puáhtá nubástuttiđ taam raavânjuolgâdus. - - - Taan raavânjuolgâdus sajan, mii lii nanodum kirjálâš monâttâlmist 29.2.2008, puátá 1 peeivi syeinimáánu 2004 nanodum raavânjuolgâdus.  ¶"
  - "Taan ive pargopaajij fáddán lii tánssám, mon peht rahttâttâp jo puáttee ive väldikodálii tánssámteeman. Lasseen fáárust lii kulmâ lyevdispellâpargopääji. Pargopääjih láá ohtsis käävci, main juáhâš uážžu valjiđ kyehti, moid uásiváldá . Vuoluupiálááš tavlustuvvâst láá tärhibeh tiäđuh pargopaajijn já toi siskálduvvâin. Pargopääjih uárnejuvvojeh koskoho 30.3 sierâ soojijn. Tieđettep tábáhtusân já pargopaajijd kyeskein detaljijn almottâttâmääigi nuuhâm maŋa. ¶"
  - "Biret já Katja Haarla lává Ucjuuvâ Talvâdâsâst meddâl 16-ihásiih tánssájeijeeh jyemehááh, kiäh aassâv Helsigist já jotteev oopâ Suomâ Aalmuglâšooppera baaleetlájádâsâst. Baaleet lasseen nieidah tánssájeh jazz-tánssám, moodeern tánssám já mättih meiddei maaŋgâid eres tánssámšlaajâid, nuuvtgo hip hop, karakteri já flamenco. Nieidâi Pargopaajijn piäsá uápásmuđ baaleet algâuápuid, sehe jazz já moodeern tánssám maailmân.   ¶"
  - "Säminuorâi taaiđâtábáhtus 2016 teknisiih tiäđuh Sajosist  ¶"
  - "TOIMÂSAJEHUOLÂTTEIJEE meriáigásii já olespiäiválii virgekoskâvuotân 28.12.2011 rääjist. Sajos toimâsajehuolâtteijee huolât vahtâmiäštárpalvâlussáid, infosaje tipšomân, čuákkimij já tábáhtusâi orniistâlmáid kullee pargoin sehe táárbu mield čurgiimist. Asâttâsvuáđustâslâš tohálâšvuođâvátámâžžân pargo lii vaattâm škovlim. Pargo miänástuvvee tipšom išedeh toimâsajehuolâtteijee tuđhos tâi västideijee já kelijdeijee pargohárjánem syergi pargoin uđđâáigásijn almos viistijn, šiev vuáruvaikuttâstááiđuh, jiešalgâlâšvuotâ já njyebžilvuotâ sehe pargoi tááhust kelijdeijee sämi-, eŋglâlâs- já ruotâkielâ táiđu. Pälkki miärášuvá sämitige pálkkááttemvuáháduv vátávâšvuođâtääsi VI/II mield, vuáđupälkki 1 748,73 eurod/mp, mon lasseen máksoo 24 % sämikuávlu lase já pargohárjánem miäldásiih hárjánemlaseh. Ucâmušâid oppâ- já pargotuođâštusâidiskuin kalga toimâttiđ sämitige čäällimkoodán 16.12.2011 tme 16.00 räi čujottâssáin Angelintie 696, 99870 Aanaar. Lasetiäđuid pargoost addel haldâttâshovdâ Juha Guttorm, puh. 010 839 3102. Sämitiigán já säämi kulttuurkuávdáš Sajosân puáhtá uápásmuđ nettičujottâsâst www.samediggi.fi  ¶"
  - "Tuárjup juáhháá vuoigâdvuođâ kulluđ kuusnii. Ärbivuáváliih iäláttâsah  ¶"
  - "Ovtâstittee kulttuurliih áárvuh  ¶"
  - "Eehidmáláseh Aanaar Kultahovist. Hooteel Aanaar Kultahovi kulttuursensitiivlâš toimâjuurdâ. Kaisu Nikula, hooteel jođetteijee. Ima Aikio-Arianaick lohá tivtâidis “Puáris ulmuu kieđâ suonâin/eellim piäiváá/majemuuh suonjâreh”   ¶"
  - "Showtanssâjuávkku Eanodaga powerdancers já tááláš aalmugtaansâ tánssájeijee juávkku Jutatokka Suáđigilist ovdâsteh säminuorâid väldikodálâš Sottiisimoves –tábáhtusâst, mii uárnejuvvoo Tamperest kesimáánust. Säminuorâi ovdâsteijeeh väljejuvvojii säminuorâi taaiđâtábáhtusâst, mii uárnejui Suáđigilist. Tanssâkištoost palhâšuvvii meid Kietâruotâs nuorâi rijjâ taansâ juávkku já kärigâsnjaargâlâš hiphop –juávkku Gangstajuŋkkat. . "
  - "Nuorttâlâškulttuurkuávdáá valmâstâl nuorttâlâškulttuurvuáđudâs, mon paargon uásálisteh maaŋgah teháliih čanosjuávhuh. Sämitige ovdâsteijen nuorttâlâškulttuurvuáđudâs stiivrâst lii kulttuurlävdikode saavâjođetteijee Tauno Haltta. ”Kuávdáš lii tehálâš puoh nuorttâlâškuávlust ässee nuorttâlâšáid. Puoh tooimâid ij pyevti soijiđ Anarân, peic uccâ já ärbivuáválijd nuorttâlâšsijdâid kalgeh toollâđ eellimvuáimálâžžân. Oskom, ete kuávdáš lasseet nuorttâlâškulttuur tubdâm já áárvustanneem”, Haltta muštâlij. ¶"
  - "Sämitigge lii mieđettâm Säämi kielâtaho- palhâšume Yle Sápmin. Palhâšume mieđettuvvoo jyehi nubbe ive sämikielâ sajattuv já sämikielâlij palvâlusâi oovdedmân porgum ánsulâš pargoost. ¶"
  - "Säämi Kielâkäldee (Sámi Giellagáldu) čuákkee sämikielâ äššitobdeid já pivdá kielâkevtteid seminaarân Sajosân, Anarân roovvâdmáánu 6. peeivi savâstâllâđ, magareh háástuh láá neelji sämikielâ kielâtipšomist, normimist já termâpargoost. Siämmást lii eromâš máhđulâšvuotâ peessâđ kuullâđ nelji sierâ sämikielâ. ¶"
  - "Olmoošvuoigâdvuođâpoolitlâš čielgiittâs adeluvvoo ohtii vaaljâpaajeest ovdâskoodán, mast kieđâvuššoo olmoošvuoigâdvuođâi tááláš tile Suomâst já mast miäruštâlluvvojeh tiäddučuágástuvah staatâ aalmuglâš já aalmugijkoskâsâš olmoošvuoigâdvuođâpolitiikân. Staatârääđi addel čielgiittâs Ovdâskoodán čohčâčuákkimistempaajeest 2009. ¶"
  - "Sämitigge iävtut, et sämikielâlâš sosiaal- já tiervâsvuođâpalvâlusâi turviimân uáivildum meriruttâ torvejuvvoo lahâasâttâssáin já toorjâtääsi loptejuvvoo merhâšitteht tááláást. Sämitige uáinu mield tááláš meriruttâ ij keelijd turviđ sämikielâlâš sosiaal- já tiervâsvuođâpalvâlusâid iäge sämmilij olmoošvuoigâdvuođah olášuu resurssij uccáávuođâ keežild sosiaal- já tiervâsvuođâpalvâlusâin vuáđulaavâ já säämi kielâlaavâ vaattâm vuovvijn. ¶"
  - "6. Sämitiigijn lii kenigâsvuotâ toimâđ nuuvt, et kihheen ij olgoštuu suhâpele, seksuaallâš sundášume tâi etnisâšvuođâ keežild. Säämi nisonijn já -almain kalgeh leđe siämmáálágáneh máhđulâšvuođah, vuoigâdvuođah já kenigâsvuođah puohâin ohtsâškoddesuorgijn. Nisonijn já almain kalgeh leđe siämmáálágáneh máhđulâšvuođah uásálisteđ miärádâstoohâmorgaanâi tooimân já sij kalgeh leđe mieldi vaikutmin vijđáht ohtsâšpaargon ohtsâškode puoh suorgijn. ¶"
  - "7. Staatah kalgeh tubdâstiđ já tuhhiittiđ sämmilij omâstem- já kevttimvuoigâdvuođâid jiejâs enâmáid. Tooimâid sämikuávluin ij ei koolgâ olášuttiđ kuávlu sämmilij muuneeld almottem mietâmâšâttáá. Sämmiliih kalgeh finniđ oles sajanmáávsu jo-uv enâmin tâi eres ášálâš sajanmávsoin. Sajanmáávsun kalgeh kuullâđ meiddei puáttei suhâpuolvâi vuoigâdvuođâmoonâtmeh. Staatah kalgeh macâttiđ enâmijd, moiguin toh láá ávhástâllâm, tast maŋa ko toi kevttim lii nuuhâm. Staatah kalgeh tubdâstiđ sämmilij vuoigâdvuođâ uásán ávhástâllâmáárvust mineraaláid tâi eres riggoduvváid, maid väldih eennâm vyelni tâi vuoigâdvuođâ eres resurssáid, maid staatah iäigádušeh sämmilij aassâm tâi mudoi kevttim kuávluin. Páiháliih sämisiärváduvah ferttejeh rahttâttâđ kuáhtáđ hástušijd, moh šaddeđ sii kuávlui luánduvarijguin ávhástâlmist. ¶"
  - "Synopsis: Lemmeelâš Nils Heikki Paltto juáigá Lemmee äävži. ¶"
  - "Kulttuurtutkâm uáinimčievâst Sämieennâm lii saijeen maaŋgâmeerhâšlâš ja muttuustellee tuávádâh, mon puáhtá tarkkuustâllâđ maaŋgâ uáinimčievâst. Seminaarist jieškote-uv syergi totkeeh suogârdeleh saje tuáváduv ovdâmerkkânis Sämieennâm. Sämieennâm puáhtá leđe kielâst, juoigust, tyejeest, muštoin, jurduin, taaidâtuojijn tâi ulmuin kukken eennâmtieđâlâš Sämienâmist. Seminaarist almostittoo Kalevalaseervi 91. ihekirje Sämieennâm - Kulttuurtieđâlâš uáinimčievah (SKS). Kirjeest kärttejuvvoo sämitutkâm tááláš tile vorâs uáinimčievâin, maid fäälih iänááš uđđâ suhâpuolvâ totkeeh. Seminaarin lii rijjâ peessâm já tot lii suomâkielâlâš. ¶"
  - "Sämitige ovdâsteijeeh uápásmuvvii City-Sámit rs tooimân sehe seervi ornim kielâpiervâltooimân kolliimáin kielâpiervâl Mánnu tiilijd Pasilast. Toos lasseen ovdâsteijeeh ellii uápásmim Veikkaus, Taiđuu ovdedemkuávdáá, Koneen Säätiö já Suomâ kulttuurruttârááju tooimân. Kulttuurpargo merhâšittee ruttâdeijeid mainâstii Sämitige kulttuurlävdikode tooimâst sehe sämmilii kulttuurpargo syergist. ¶"
  - "Säämi muusikkuávdáá kuávdášlumoseh tooimah láá juoigâmmáttááttâs ornim sämikuávlu škovláid. Máttáátteijen tuáimih ärbivyevikyeddeeh, kiäh mättih juoigâmärbivyevi. Pargo lii áinoošlajâsâš já ton viggâmuš lii turviđ ärbivuáválij sämmilij vookaalmuusikstiijlâi siäilum já ovdánem. Lasseen säämi muusikkuávdáš tuárju meid uđđâ sämimuusik máttááttâs já uárnee máttáátteijei škovlim sämimusikkist. Ijattes ijjâ lii algâaalmugij muusiktábáhtus, mii uárnejuvvoo Anarist. Säämi muusikkuávdáš lii kuávdášlâš roolist tábáhtus orniimist. ¶"
  - "Tuvalalâš čuudâlávloo Igor Koshkendei lávdástâlâi sämipárnáid porgemáánust 2011 Anarist. ¶"
  - "Sämikielâlâš vuáđumáttááttâs lii adelum Suomâst 1970-lovo pelimudo rääjist. Uási sämikielâlâš máttááttâsâst lii keevâtlávt lamaš kielâlávgummáttááttâs miätá iheluuvij, veikâ ton iä lah virgálávt tagarin miäruštâllâm. Väldiuási sämikielâ vuáđumáttááttâs já luvâttuv uáppein finnee kuittâg máttááttâs vieres kielâ oppâamnasin. Iänáás uási vieres kielâ uáppein láá sämiuáppeeh, kiäid sämikielâ lii pyerebeht nubbe kielâ ko vieres kielâ. Vieres kielâ máttááttâs ij tutkâmušâi mield pyevtit toimâlii kyevtkielâlâšvuođâ, moos kielâlávgummáttááttâssáin táválávt peesih. ¶"
  - "Nuorâirááđán väljejuvvojeh kyevti ihán häävild saavâjođetteijee, värisaavâjođetteijee já kulmâ eres jeessân sehe juáhážân persovnliih värijesâneh. Taah eidusiih jesâneh já värijesâneh kalgeh leđe valjiidijn 18-25-ihásiih. Lasseen nuorâirááđán väljejuvvojeh kyevti ihán häävild vittâ pissoo äššitobdeejeessân, kiäh kalgeh leđe valjiidijn 15-17-ihásiih. Nuorâirääđi saavâjođetteijee já värisaavâjođetteijee iävá taarbâš leđe sämitige jesâneh. ¶"
  - "Sämitige puáttee vaaljah toimâttuvvojeh čohčâmáánust 2011. Jienâstemvuoigâdvuođâliih vaaljâin láá puoh toh sämmiliih, kiäh láá merkkejum sämitige vaaljâluvâttâlmân. ¶"
  - "Jieškote-uvlágáneh kietâtyejeh jieškote-uvlágán táárbun   ¶"
  - "Sämituojijn láá kuheh ärbivyevih já almolávt sämityejjin iberdeh anotiiŋgâid, tego pihtâsijd, pargopiergâsijd, tálutuálutävirijd, pivdoniävuid já čiiŋâid, moh láá kieđâiguin rahtum. Meid tááláá ääigi kietâtuojij ärbivyevih láá luánduamnâsijn, kietâtuojijd rähtih puáris ärbivyevi mield heiviitmáin uđđâ pargovuovvijd já uđđâ kiävtun kuávlui mield. ¶"
  - "Sämmiliih láá toi ulmui maajeeldpuátteeh, kiäh asâiduttii Tave-Fennoskandia tállân jieŋâpaje maŋa paijeel 10 000 ihheed tassaaš. Tave-Skandinavia sämiaalmug nálásuš vuossâmuin Jieŋâmeerâ rido aalmugijn já vuáđusämikielâ sárnoo aalmugist. Táálááh sämmiliih láá keđgiääigi aalmug maajeeldpuáttei uási, mii sajadui sämikuávlun tállân jieŋâpaje maŋa. Sämmilij aassâmkuávlu já lavdâm lijjii puoh vijđásumos äigilovo algâmuddoost 1000-lohon. Sämmiliih assii Laatokkast Jieŋâmeerân já Koskâ-Skandinaviast Vienanmeerân. Uárji- já maadârido vuotânväldihánnáá ubâ tááláá Suomâ kuávlu lâi sämmilâš aassâmkuávlu. Maadâ-Suomâst láá ain sämialgâliih sajenoomah muštootmin kuávlu tovláá naavdâšmist. ¶"
  - "Sämmilij toovláš oskoldâh vuáđudui eres tave oskolduvâi náál luándupalvâlmân já oskoldâh lâi šamanistlâš. Sämmiliih palvâlii luánduhäldeid, tego almaid pieggâalmaa, (Biegga-almmái, Bieggagállis), äijihšooŋâimmeel (Dierpmis – Äijjih- Àddja) sehe nisonijd ennivuođâ immeel Sáráhká já miäcástem immeel Juoksáhkká. Puoh enâmustáá uáinojeijee mušto sämmilâš šamanistlâš oskolduvvâst lii nuáidirumbu, maid láá kuvvim el. immeelsymbolijguin. Tergâdis oskolduv uási lâi uhrelaahjij adelem sieidáid, sieidih, main uskuu, ete imeleh ääsih. Sieidih lijjii eromâš luándučuosâttuvah. Tobdosumos sieidi lii Aanaar kieldâ Äijihsuálui. Sieidáid uhredii kyele, piärgu, čoorvijd sehe maŋeláá meid ruuđâ já eres árvutiiŋgâid. Sieidih láá máhđulávt lamaš meid siijdâi koskâsiih räjiuurah. ¶"
  - "Kuálástem lii lamaš já lii ain tergâdis uási sämmilij kulttuur já merhâšittee iäláttâs. Ucjuuvâst kuálástem merhâšume lii lamaš eromâš styeres. Vuossâmuuh kirjáliih mainâšumeh Tiänu kuálástemkulttuurist láá maŋeskoskâääigist. Luosâ lii pirrâ aaigij lamaš Tiänu sämmilijd tergâdumos saalâskyeli sehe meid máksuniävvu. ¶"
  - "Sämmilii etnisâš já aalmuglâš moránem aalgij 1800-lovo loopâst Taažâst já Ruotâst, kuás šoddii vuossâmuuh sämiseervih já aaviseh. Vuossâmuš ohtsâš sämičuákkim tollui 1917 Taažâ Trondheimist. Ohtsâšpargo lasânij suáđij maŋa kuás Ruotâ Jokkmokist tollui 1953 vuossâmuš kuulmâ staatâ sämmilij konferens. Tot tiäduttij sämmilij vuoigâdvuođâid luánduvaarijd já kielân já meridij ohtsâšsämmilâš Sämirääđi vuáđđudmist. Sämisiärvádâh aalgij ornijdiđ já 1900-lovo pelimudo räi Suomâst toimmii sämiseervih. Sämisiärváduv aktiivlâš toimâ jođettij säämi parlament vuáđđudmân 1970-lovvoost. ¶"
  - "Sämikielah hämmejeh pááihui suommânrááiđu, ađai motomeh ránnjákielâi sárnooh pyehtih iberdiđ nubijdis. Táválávt kuittâg kielâi koskâsiih rääjih láá čielgâseh, ige nube sämikielâ sárnoo ibbeerd nube kielâ opâttâlhánnáá tom. Kielâi koskâsâš iberdem láá išedâm toi koskâsiih ohtâvuođah já kevttim siämmáin kuávluin. Káártán merkkejum kielâi koskâsiih rääjih čujotteh kielâi ärbivuáválijd kevttimkuávloid. ¶"
  - "Ucjuv já Tiänu kieldâi škovlâoovtâstpargoost lii jo kuhes historjá. Ohtsiih čuoigâmkištoh láá uárnejum 1960-lovo rääjist já uáppeeh láá kolliistâllâm viššâlávt ránnjáeennâm škoovlâin. Ucjuv já Sirmá škoovlah algâttáin vijđásub oovtâstpargo 1990‐lovo aalgâst já tot lii vijđánâm eromâšávt 2000‐lovvoost. Tääl lii joođoost OVTTAS! –haavâ nubbe uási. ´Ovttas´ lii tavesämikielâ já uáivild ´oovtâst´. ¶"
  - "Taažâ já Suomâ škoovlâin láá iäruh. Párnáin lijjii aalgâst munekááduh ohtsij škovlâpeeivij háárán, mut toh láá jo lappum. Haahâ lii-uv uáli eromâš, ko tot keččâl väldiđ kiävtun kuábbáá-uv eennâm škoovlâ puorijd peelijd. Škoovlâi kiävtust láá puoh Taažâbeln já Suomâbeln rahtum sämikielâliih oppâmateriaaleh já puoh eres-uv pyeremusah resursseh láá valdum anon. Ucjuuvâst lii vuoijâmhallâ já ollâtásásâš muusikluokka. Sirmá párnááh peessih vuoijâđ Ucjuv vuoijâmhaalâst, maggaar ij lah Sirmáást. Sirmáást oppeet lii eromâš šiev škovlâ- já pállučiehčâmšiljo. Ucebij škoovlâi vádisvuottân lii távjá, et tain váiluh amnâsmáttááteijeeh. Škoovlâi oovtâstpargoost lii lamaš ävkki taam-uv ääšist. Ucjuuvâst lii eres lasseen muusik máttáátteijee já Sirmáást oppeet tárukielâ máttáátteijee. ¶"
  - "Párnáin láá ohtsiih tiijmeh matematiijkâst, sämikielâst, musikkist, liihâdmist, ohtsâškoddetiäđust já luánduamnâsijn. Niilo Rasmus máttát Sirmá já Ucjuv uáppeid muusik já lihâdem. Sun muštâl, et Taažâ já Suomâ párnái kooskâ tiättoo kulttuuriäru, mut tot ij mahten häittid máttááttâs. Muusikhân ij mudoigin tuubdâ raajijd já sämimusijkkáreh čuávuh uárjimaailm oopâid, mut čuojânâsâi kevttimist láá iäruh. Sirmá párnááh iä lah nuuvt hárjánâm kevttiđ čuojânâsâid, tegu kiitaar. Ucjuuvâst párnááh uážžuh eenâb tobdo čuojânâssáid. Liihâdmist sun ij lah huámášâm iäruid párnái kooskâ pic puohah uásálisteeh siämmáánáál. ¶"
  - "Tááláš sämimuusik váldá vaikuttâsâid ärbivuáválâš juáigusist já čáittá uđđâ olgospyehtimvuovijd já sämikulttuur ovdánem. 1960-lovo rääjist sämikielâlâš muusik aalgij čuávvuđ ääigi ovdánemsuundijd. Taan ääigi sämikielân čuojâtteh rock, pop, etno, hevi, tanssâmuusik, tekno, párnáilavluid, saalmâid já rap-muusik. Eromâšávt sämikielâlâš rap-muusik lii finnim huámášume meid aalmuglâš tääsist. ¶"
  - "Sämikielâlâš kirjálâšvuotâärbivyehi lii nuorâ. Mainâsij mainâstem já njálmálâš mainâstemärbivyehi láá lamaš sämmilâš kulttuur já tiäđusirdem tergâdiih uásih suhâpuolvâst nuubán já lááččám vuáđu sämikielâlii kirjálâšvuođâ šoddâmân. Vuossâmuuh sämikielâliih almostitmeh lijjii Ruotâst ive 1619 teddilum kyehti oskoldâhlii kirjáá. Vuossâmuš tavesämikielâlâš čaabâkirjálâš kirje lâi ruotâsämmilii Johan Turi čáállám já kuvvim kirje ivveest 1910 Muitalus sámiid birra, mii lii muštâlus puásuisämmilij elimist. Turi halijdij jieijâs saanij mield muštâliđ virgeomâháid ete maggaar lii sämmilij eellim já tile, vâi virgeomâhááh šaddeh tiettiđ tain. Turi kovvee kirjestis uáli tárkká sämmilij eellim, historjá já sämmilij aalmugärbivyevi. Meid čällee, taaiđâr já puásuituállee, Ruotâ Vääččirist meddâl leijee Nils Nilsson Skum kuvvij sämmilâš luándupirrâs já puásuituálu. Lii ettum, ete sun piejâi hade suu kiirjijd tain kovvejum puásuilovo vuáđuld. Aalmug tiäđulâšvuotân  Skum poođij vuosâsajasávt kiirjijn Same sita - samebyn (1938). ¶"
  - "Vuossâmuuh sämmiliih kovetaaiđâreh lijjii čällee Juhan Turi sehe taažâsämmilâš John Savio. 1900-lovo aalgâst iällám Savio šoodâi tobdosin muorâsárgusijnis, moh oovdânpyehtih ärbivuáválijd sämifáádáid. Sämmilii kovetaiđuu kollepaje algâttij Nils Aslak Valkeapää sämiaalmug myytâin já luándukoskâvuođâst muštâleijee tavluidiskuin. Kovetaaiđâ váldá movtijdem tääl-uv nuuvt källeesárgusijn, nuáidioskoost, luándust ko tyejiärbivyevist-uv. Tááláá ääigi kovetaiđuu vievâst kovvejeh ain eenâb ohtsâškodálijd tuhhitmettum tiilijd, maid sämmiliih láá feerim já lädijduttempolitiik vaikuttâsâid sämisiärvádâhân. Eromâšávt Anarist ässee Merja Aletta Ranttila lii tobdos nuáidiosko já myytâid kieđâvuššee maalâkuvijnis. Ärbivuáválávt taiđuu láá sárgum puásuinahkijd, tääl taiđuu rähtih viehâ maaŋgáid materiaalijd já maaŋgâlágán materiaalijn. ¶"
  - "Säämi liipu lii vuávám sämitaaidâr Astrid Båhl. Ton arttâ puátá nuáiduruumbust já maadâsämmilâš Anders Fjellner tiivtâst Páiven párneh (Piäiváá päärnih), mast Fjellner kovvee sämmilijd piäiváá nieidân já kandân. Liipu ruopsis riegis kovvee piäiváá já čuovjâd máánu. ¶"
  - "vuolgât ohjelm tavesämi-, anarâš- já nuorttâlâškielân. Yle Sápmi lii meid tergâdis kirjálâš media, ko tergâdumoseh uđđâseh láá čallum Yle Sápmi päikkisiijđoid. Yle Sápmi lii masa áinoo media, kost puáhtá kuullâđ sämmilâš juoigâmäärbi já uđđâ sämmilâš muusik. Yle Sápmi finnij sämitige säämi kielârääđi mieđettem säämi kielâtaho –palhâšume ive 2013. ¶"
  - "mield uássin ohtsâškodálâš palvâlemtooimâ pyevtittiđ palvâlusâid sämikielân. Ohtsâštave-eennâmliih sämikielâliih tv-uđđâseh, Ođđasat, algii ive 2002 aalgâst. Taid pyevtitteh ohtsâšpargon Suomâ Yle Säämi Radioin, Taažâ NRK Säämi Radioin já Ruotâ SVT Sápmijn. Čohčuv 2013 Yleisradio algâttij jieijâs sämikielâlij tv-uđđâsij vuolgâttem väldikode viermist. Yle Sápmi pyevtit Suomâ áinoo sämikielâlâš párnáiohjelm, Unna Junná. ¶"
  - "Sajasâšvuotâ álgá 1.7.2015 já pištá 7.8.2015 räi. Pargomiänástuvvee tipšom išedeh lájádâshuolâtteijee tuđhos tâi västideijee jákelijdeijee hárjánem uđđâáigásij almos viistij čurgiimist, sehe šievvuáruvaikuttâstááiđuh já njyebžilis pargohaldâšem. Pälkki miärášuvá sämitige pálkkááttemvuáháduvvátávâšvuođâtääsi VII/VI mield, vuáđupälkki 1 489,69 eurod/mp, monlasseen máksojeh 24 % sämikuávlu lase já pargohárjánem miäldásiihhárjánemlaseh. ¶"
  - "Rijjâhámásiih ucâmušah pivdojeh toimâttiđ  vástuppeeivi 20.11.2015 tme 16 räi čujottâsân Sämitigge/ škovlim- já oppâmateriaallävdikodde, SAJOS, 99870 Aanaar. Ucâmušân kalga lahteđ kopio oppâre-gisterváldusist. Ucâmuš puáhtá vuolgâttiđ meid šleđgâlávt čujottâsân ¶"
  - "Jieškote-uvlágáneh kietâtyejeh jieškote-uvlágán táárbun  ¶"
  - "Aalmugijkoskâsii artikla 8(j)-pargojuávhu pargoost lii savâstâllum maŋgii biodiversiteettân lohtâseijee ärbivuáválii tiäđu maacâtmist maasâd algâaalmugsiärvusáid. Čuákkim iävtut, ete aldapuátteevuođâst uárnejuvvoo viijđes čuákkim valmâštâllâđ rijjâtátulijd ravvuid ärbivuáválii tiäđu maacâtmân. Ravvuuh puáđáččii čuávvoo aalmugijkoskâsii 8(j)-pargojuávhu valmâstâllâmnáál já ain ovdâskulij 13 uásipeličuákkim tuhhiittemnáál. ”Ärbivuáválii tiäđu macâttem lii tehálâš maaŋgâ algâaalmugân. Sämmilij ärbivuáválii tiätun lohtâseijee arkkâdâhmateriaaleh láá valjeest nuuvt Suomâ arkkâdâhlágádâssâin ko olgoenâmijn-uv. Suomâst kolgâččij algâttiđ savâstâllâm já čielgimpargo, ete maht arkkâdâhmateriaal finnejuččij pyerebeht, ovdâmerkkân digitistmáin, sämmilij olámuudon ovdâmerkkân sämiarkkâdâhân teikâ sämimuseo Siijdân”, sämitige värisaavâjođetteijee Heikki Paltto muštâlij. ¶"
  - "Čuákkim tollui aalmugijkoskâsii áimujotolâhseervi (IATA)-válduviäsust. Čuákkimân uásálistij viijđes juávkku sopâmuš ratifisistem staatâi ovdâsteijeid, tárkkojeijeid sehe algâaalmugij ovdâsteijeid   ¶"
  - "Sämikielâ lii säämi algâaalmug kielâ. Suomâ staatâ lii jiejâs lahâasâttâssáin sehe aalmugijkoskâsâš sopâmušâiguin čonâdâttâm turvâstiđ säämi algâaalmug kielâ já kulttuur paijeentoollâm já ovdedem. Sämmilijn lii Suomâ vuáđulaavâ mield kielâs já kulttuuris kyeskee jiešhaldâšem sämikuávlust. Taam jiešhaldâšem Sämitiggeolášut . Sämikielâi sajattâh lii uhkevuálásâš veikkâ sämikielâi tile lii mottoom uásild majemui iivij puáránâm. Ohtsâškodálâš tooimâin peerusthánnáá puoh sämikielah kuleh Unesco aalmugijkoskâsâš luokittâs mield uhkevuálásâš kieláid. Suomâst sarnum aanaar- já nuorttâsämikielâ luokittâllojeh uáli uhkevuálásâš kiellân. Keessiv 2002 sämikielâ meridui väldiđ mieldi EU komissio tuođâlávt uhkevuálásâš kielâi ohjelmân. Veikkâ sämikielâid lii mottoomverd puáhtám iäláskittiđ, tarbâšeh toh ennuv sierâlágán toorjâtooimâid vâi toh siäiluččii suhâpuolvâst nuubán. Suomâst lii jotonpieijum sämikielâi kyeskee kielâiäláskittemohjelm já Sämitigge lii čiälkkámušâstis huáputtâm iälákittemohjelm tooimânpieijâmij resurssijd já olášuttem. ¶"
  - "Enâmustáá historjásiijđoh láá čaallum tain, kiäh enâmustáá láá soođijn koddám ulmuid. Mii eenikielâ sämikielâ ij algâaalgâst ubâ tubdâmgin suáti sääni. Mut ko maailm rávhuttisvuotâ pyevtittij suáttin Sáámán, te mii madduuh karttii luoihâttiđ tien väivis sääni syemmilijn. Sääni sáámán tuálá siste meiddei ustevlâšvuođâ ige muštâl tuše tom et mottoom máttá pyereest sárnuđ sämikielâ. Veikâ sämikielâ ij stuorrâ lohomerijguin pyevtigin šiärráđ, et nuuvt já nuuvt maaŋgah čyetimiljovneh tom sárnuččii, te luándu já šooŋâi tubdâmuššáin, sáámánvuođáin já olmoošvuođáin mitteddijn mii eenikielâ lii siämmáá kejittis riggodâh ko täsnialme. Unnuužup sämikielâ vala puáttee puolváid-uv meiddei nuuvt et anneep tom sehe sárnum- já čäällimkiellân! ¶"
  - "Sämmilij kielâliih vuoigâdvuođah iä olášuu ¶"
  - "Sämitige värisaavâjođetteijee Irja Seurujärvi-Kari tiäduttij sänivuárustis kielâiäláskittemseminaarist 13.9.2011 tom, et sämmilij kielâliih vuoigâdvuođah iä olášuu Suomâst vuáđulaavâ uáivildem vuovvijn. ¶"
  - "Páiháliih ohjelmpalvâlusirâtteijeeh já kulttuurtuáimeeh uárnejeh Saijoos kongres- já tábáhtusjuávhoid mielânpäccee ferimijd. ¶"
  - "Luándu maaŋgâhámásâšvuotâ lii sämikuávlust riges, mutâ tot tego subarktâlâš luandu, lii meid háváduvvee. Tavveen enâduv jiešvuođah kovvejeh vijđes tuodârpajoseh já mäddiláá vijđes čácáduvah já meecih. Kuávlu räđđejeijee luándutiijpah láá tuodârjolgâdâs já laajišvyevdi sehe jeegih. Máddáá kuávlust šaddeh meid kuolgâmecci já puáris algâvyevdih. Sämikuávlust láá puoh Suomâ stuorrâpiäđuh, uđđâsumosin iilvâs. Kuávlust pessejeh maaŋgah uhkevuálásiih já meid táváliih loddešlaajah.  Sämikuávlu maaŋgâpiälásâš šadolâšvuotâ já iäláneh láá faallâm sämmiláid reesuursvuáđu kulttuur já iäláttâsâi várás. ¶"
  - "Säminuorâi vaikuttem stuorrâ lävkki valdui ive 2011, ko sämitigge meridij vuáđudiđ nuorâirääđi. Sämitige nuorâirääđi 15-25-ihásiih jesâneh valmâštâleh taid sämitige ciälkkámušâid, alguid já eres peleväldimijd, moh kyeskih säminuoráid teikâ säminuorâi eellimtiilijd. Nuorâirääđi oovded säminuorâi kielâlijd já kulttuurlijd vuoigâdvuođâid pirrâ Suomâ sehe naanood säminuorâi kulluuvâšvuođâ sämikulttuurân. Nuorâirääđi mield säminuoráid lii adelum eromâš kanava vaikuttiđ jieijâs aššijd. Sämitige nuorâirääđist lii meid eromâš áinoošlajâsâš sajattâh, tastko ton jesânijn lii sárnum- já mieldiorroomvuoigâdvuotâ sämitige almosčuákkimist. Sämitige nuorâirääđi lii algâttâm taan ive Ofelaš-tooimâ. Projektist jyehih tiäđu sämmilâšvuođâst nuorâin nuoráid. ¶"
  - "Ovdil ko sämikielâlâš párnái TV algâttij tooimâs Suomâbeln, kiergânii maaŋgah páárnášsuhâpuolvah rävisulmui ahan. Juurdâ sämikielâlijn párnái TV-ohjelmijn šoodâi jo kuhháá tassaaš. Taažâst sämikielâliih párnái TV-vuolgâttâsah algii ive 1991. Ruotâst sämikielâlâš párnái TV Meahcce Vulle algâttij ive 1994. ¶"
  - "Taaidâtábáhtus valmâštellen sämitiggeest tuáimá Anni Näkkäläjärvi (anni.nakkalajarvi(at)samediggi.fi). Tärhibeh ravvuuh já tábáhtus njuolgâdusah toimâttuvvojeh škovláid puorijn muunijn. Čuávu meiddei sämitige päikkisiijđoid www.samediggi.fi . "
  - "Sämitige mielâst säämi ärbitiätu lii nanosumos muddoost talle, ko tot lii rievtis kulttuurlâš já kielâlâš pirrâsist. Sämikielâ já -kulttuur maaŋgâpiälásáin já njyebžilis mättimáin láá olášittum puohâi sämipárnái kielâliih vuoigâdvuođah. Sämikielâ puátteevuođâ turviimân lii tehálâš, et sämipárnááh uážžuh sämikielâlâš peivitipšo, mii vuáđuduvá sämikulttuur árvoid. Miessi tipšokiellân lii sämikielâ já tipšopargei eenikielâ lii sämikielâ. ¶"
  - "Tábáhtus válduteeman lâi väldikodálii Nuorâ Kulttuur –tábáhtus miäldásávt tanssâ. Ucjuuhân al-mottettii 13 juávkkud sehe ohtâ soolotánssájeijee, já ohtsis läävdi alne tánssájii aldasáid čyeti nuorrâd. Šlaajâin pivnohumos lâi tááláštanssâ, mon lasseen lijji kátutaansah sehe etnisiih taansah. Tanssâkavalkaad ruámárin toimii Tiina Sanila-Aikio Anarist, Solgryn Bär Tiänust sekä Anna Näkkäläjärvi Ucjuuvâst. ¶"
  - "Tanssâkavalkaad lasseen uárnejuvvojii Ucjuuvâst peeivi miätá jieškote-uvlágáneh pargopáájáh, moi orniimist västidij Sämitige haldâšem já Anne Kirste Aikio jodettem Johtti Nuorra –proojeekt. Arttân llijjii kreatiivlâš puđâldem, silbâtyejeh, kovekieđâvuššâm, sämimáccuhân kárvudâttâm, bändisuáittu sehe rap-muusik. Movtigumoseh kuhesmáđháliih ijâstellii Ucjuv škoovlâst vâi peessih uásálistiđ pargopáájáid tállán iđedist ovdil tanssâkišto algâttem. Pargopáájáid liččii lamaš haluliih eenâb ko äigi já sajeh adelii piärán. Pivnohumos páájáin lâi silbâtyejipáájá. ¶"
  - "Ollâtásásâš videostudio heivee maaŋgâkameravuáháduv kiävtun já eres-uv videomateriaal kuvviimân. Studiotiilijd kullojeh studio, live-editistemtile sehe editistemtileh. Studiotiilijn västid Säämi máttááttâskuávdáš, mutâ kuávdáá olgopiälásiih väärridmeh puátih Saijoos Kongres- já tábáhtuspalvâlusâi peht. Studio lii Saijoos vuossâmuu keerdist, váldu-uuvsâ čižetpeln Säämi máttááttâskuávdáá media- já kielâmáttááttâstiilij ohtâvuođâst. ¶"
  - "Ijahis idja uárnejuvvoo porgemáánust ohtnubálovváád keerdi ¶"
  - "Tábáhtusâst, mii uárnejuvvoo ohtnubálovváád keerdi, pajedeh oovdân uccâ sämiucceeblovoid ađai nuorttâlâšâid já anarâšâid sehe sii muusik- já tanssâärbivuovijd, tego nuorttâlâškatrilli, livđe já leu´dd. ¶"
  - "Tyehin lii sämikielâi ovdánem já kirjálii kevttim lasanâm, mii lii lasettâm kielâ huolâttâs, ovdedem, tutkâm sehâ normâdempargo táárbu puohâin sämikielâin. Ohtsâš säämi kielâkuávdáš, moos tágáreh palvâlusah čuákkejuuččii, išedičij tiäđu kavnâmist. Lasseen kuávdáš nanodičij sämikielâi koskâsii viestâdem já oovtâstpargo. Kuávdáá pargoh liččii el. tutkâm, kielâhuolâttâs, kielâovdedem, terminologiapargo, normâdem, nommâčuágáldâpalvâlus, päikkinoomah já tieđettemtoimâ säämi kielâáámmátlijn koččâmâšâin. ¶"
  - "Čuávvon láá vuossâmuuh veerstah Fjellner kuhes tivtâstuvâst, moh muštâleh Piäiváá kaandâ suáŋŋummääđhist jietânâsâi mailmân. Fjellner algâalgâlâš kielâ lâi maadâsämikielâ, mast tihtâ lii jurgâlum tavesämikielân (Harald Gaski), anarâškielân (Ilmari Mattus) já eŋgâlâskielân (Tr. John Weinstock). ¶"
  - "Ucceeblovoraamisopâmuš teemaatliih čielgiittâsah ¶"
  - "Aalmugpeeivi juhleest lávdástii sämiartisteh miätá sämikuávlu. Juhleest juoigáin Suomâ Big Brother kištoost miänástum Andte Gaup-Juuso já kuovdâkiäinulâš Inger Marie Nilut. Nuorttâlâškielâ kullui Jaakko Gauriloff sehe Anna Lumisalmi já Tauno Ljetoff oovdânpyehtimijn. Juhleest lávdástii meid Aila duo, Ánnámáret Ensemble sehe Hildá Länsman, kiäin čuojâttii Erkki Feodoroff sehe Nicholas já Kevin Francett. Rauna Paadar-Leivo mainâstij juhleest pärnivuođâ já nuorâvuođâ muštoin, lasseen juhleest oovdânpuovtii Ima Aikio-Arianaick muusikvideoh Unna guoláš čierru, Buoidda jorrá borrá já Stálu čiegát. ¶"
  - "Sajos váldukevttee sämitigge ocá tääl Sajosân LÁJÁDÂSHUOLÂTTEIJEE meriáigásii já olespiäiválii virgekoskâvuotân 28.12.2011 rääjist. Lájádâshuolâtteijee pargon lii huolâttiđ Sajos viistij piäiválii čurgiimist já vala táárbu mield išediđ čuákkimij já tábáhtusâi keevâtlijn orniistâlmijn, moh tobbeen uárnejuvvojeh. Asâttâsvuáđustâslâš tohálâšvuođâvátámâžžân pargo lii vaattâm škovlim. Pargo miänástuvvee tipšom išedeh lájádâshuolâtteijee tuđhos tâi västideijee já kelijdeijee hárjánem uđđâáigásij almos viistij čurgiimist, sehe šiev vuáruvaikuttâstááiđuh já njyebžilis pargohaldâšem. Sämikielâ táiđu kiäččoo occei hiättun. Pälkki miärášuvá sämitige pálkkááttemvuáháduv vátávâšvuođâtääsi VII/II mield, vuáđupälkki 1 585,62 eurod/mp, mon lasseen máksoo 24 % sämikuávlu lase já pargohárjánem miäldásiih hárjánemlaseh. Ucâmušâid oppâ- já pargotuođâštusâidiskuin kalga toimâttiđ sämitige čäällimkoodán 16.12.2011 tme 16.00 räi čujottâssáin Angelintie 696, 99870 Aanaar. ¶"
  - "Sajos váldukevttee sämitigge ocá tääl Sajosân TOIMÂSAJEHUOLÂTTEIJEE meriáigásii já olespiäiválii virgekoskâvuotân 28.12.2011 rääjist. Sajos toimâsajehuolâtteijee huolât vahtâmiäštárpalvâlussáid, infosaje tipšomân, čuákkimij já tábáhtusâi orniistâlmáid kullee pargoin sehe táárbu mield čurgiimist. Asâttâsvuáđustâslâš tohálâšvuođâvátámâžžân pargo lii vaattâm škovlim. Pargo miänástuvvee tipšom išedeh toimâsajehuolâtteijee tuđhos tâi västideijee já kelijdeijee pargohárjánem syergi pargoin uđđâáigásijn almos viistijn, šiev vuáruvaikuttâstááiđuh, jiešalgâlâšvuotâ já njyebžilvuotâ sehe pargoi tááhust kelijdeijee sämi-, eŋglâlâs- já ruotâkielâ táiđu. Pälkki miärášuvá sämitige pálkkááttemvuáháduv vátávâšvuođâtääsi VI/II mield, vuáđupälkki 1 748,73 eurod/mp, mon lasseen máksoo 24 % sämikuávlu lase já pargohárjánem miäldásiih hárjánemlaseh. ¶"
  - "Aalmugpeeivi ehidist Saijoos auditoriost uárnejuvvoo puohháid ávus já mávsuttem konsert, kost lávdásteh Tiina Sanila-Aikio, Lars Heaika Blind, Boŋkkas, Oobižeh sehe Ima Aikio-Arianaick já Miro Mantere. Konsert puáhtá čuávvuđ meid live-stream peht interneetist. Aalmugpeeivi konsert orniimijn västid Sämitige nuorâirääđi sehe Säämi muusikkuávdáš. Konsert maŋa tme 19.30 rääjist Sajosist uárnejuvvoo Sámi Grand Prix- Suomâ juoigâmuásikišto, mii meid lii kuldâleijeid ávus tábáhtus. Juoigâmuásikišto ulmen lii kavnâđ ovdâsteijee Kuovdâkiäinu pessijâšmarkkânij Sámi Grand Prix-juoigâmuási loppâkiišton. Juoigâm raađhâkišto laiđiist Niiles-jouni Aikio. ¶"
  - "Pyereh juovlah já luholâš uđđâ ive! ¶"
  - "Ohjelmist tiädutteh neelji toimâsuárgán: Tutkâm já innovaatioh, Irâtteijeevuotâ, Kulttuur já piirâs sehe Ohtsiih pargomarkkâneh. ¶"
  - "Avelist Njellimân jottee maađij kolgâččij forgâbalij tivvoođ vuáđulávt. Tááláš maađij lii muálkkáá, hyenes oornigist já iänááš uásild luávdihánnáá čievrâmaađij. Sämitigge taha maađijhaldâttâsân alguu Njellim maađij vuáđulâš tivomist. Aalgâ vuolgâttuvvoo tiättun meiddei Täsivääldi President kanslian. Ääšist meridij Njellimist koskoho 24. kesimáánu čokkânâm sämitige tievâsčuákkim. ¶"
  - "Puátteevuođâst tuáivum, et mist liččii täst oovdâs-uv šiev eellim iävtuh tääbbin tavveen. Kolgâččii leđe tagareh škovlimsajeh ámáttáid, moid tääbbin tárbu lii já moiguin tääbbin piergee. Mist kolgâččii kavnuđ tääbbin pargosajeh, vâi oopâi maŋŋaal vuálgám nuorah puávtáččii maccâđ oopâi maŋa päikkikuávlun. ¶"
  - "Sämmilij luándu maaŋgâhámásâšvuotân lohtâseijee ärbivuáválâš tiätu lii luándus peeleest alda vuáválâšvuođâ já tiättoo eromâšávt sämikielâst, pirâskoskâvuođâst já iäláttâsâsâin. Sämmilij ärbivuáváliih iäláttâsah ađai puásuituálu, meccipivdo, kyelipivdo, nuurrâm já tyeji sirdeh ärbivuáválii tiäđu suhâpuolvâst nuubán. Sämmilij luándu maaŋgâhámásâšvuotân lohtâseijee ärbivuáválâš tiätu lii vaarâst hiäjusmuđ ohtsâškodálij nubástusâi puátusin. Pargojuávkku iävtut tile tivomân 28 toimâd já avžuuttâssâd. Tooimâin iävtuttuvvoo luándu maaŋgâhámásâšvuotân lohtâseijee ärbivuáválii tiäđu vuotân väldim lahâasâttâs já haldâttâs ovdedemhaavâin sehe škovliimist. Pargojuávkku iävtut, et resursseh stivrejuvvojeh sämmilij luándu maaŋgâhámásâšvuotân lohtâseijee ärbivuáválii tiäđu vuorkkiimân, tutkâmân já iäláskitmân. Pargojuávkku iävtut meid, et luándu maaŋgâhámásâšvuođâstrategian já toimâohjelmân, mon láá eidu uđâsmitmin, kirjejuuččii uđđâ tooimah ärbivuáválii tiäđu suoijâlmân. ¶"
  - "Pargojuávhu saavâjođetteijee Klemetti Näkkäläjärvi uáiná raapoort valmâštume merhâšittee jukson já tot lääjid šiev vuáđu aalmuglii já aalmugijkoskâsii luándu maaŋgâhámásâšvuođâpoli¬tiijkán. ”Kuávdášliih ministeriöh já virgeomâhááh čonnâseh ovdediđ sämmilij luándu maaŋgâ¬hámásâšvuotân lohtâseijee ärbivuáválii tiäđu. Lii tehálâš, et pargo ij ooroost taas já pargojuávhu iävtuttâm tooimâid riemih olášutteđ”, Näkkäläjärvi iätá. ¶"
  - "Sajasâšvuotâ   álgá 1.7.2015 já pištá 7.8.2015 räi. Pargo miänástuvvee tipšom išedeh lájádâshuolâtteijee tuđhos tâi  västideijee já kelijdeijee hárjánem uđđâáigásij almos viistij čurgiimist, sehe šiev  vuáruvaikuttâstááiđuh já njyebžilis pargohaldâšem. Pälkki  miärášuvá sämitige pálkkááttemvuáháduv vátáv âšvuođâtääsi VII/VI mield, vuáđupälkki 1  489,69 eurod/mp, mon lasseen máksojeh 24 % sämikuávlu lase já pargohárjánem miäldásiih hárjánemlaseh. ¶"
  - "Sämikielâlâš vuáđumáttááttâs lii adelum Suomâst 1970-lovo pelimudo rääjist. Uási sämikielâlâš máttááttâsâst lii keevâtlávt lamaš kielâlávgummáttááttâs miätá iheluuvij, veikâ ton iä lah virgálávt tagarin miäruštâllâm. Väldiuási sämikielâ vuáđumáttááttâs já luvâttuv uáppein finnee kuittâg máttááttâs vieres kielâ oppâamnasin. Iänáás uási vieres kielâ uáppein láá sämiuáppeeh, kiäid sämikielâ lii pyerebeht nubbe kielâ ko vieres kielâ. Vieres kielâ máttááttâs ij tutkâmušâi mield pyevtit toimâlii kyevtkielâlâšvuođâ, moos kielâlávgummáttááttâssáin táválávt peesih. ¶"
  - "Máret Sárá lii šoddâm 1947 já sun lii šaddaaš Pissojuuvâst Leevnjâ kieldâst, Taažâst. Sun lii oles ääigi porgâm äŋgirávt tavesämikielâ oovdedmân já naanoodmân. Sun lii porgâm máttáátteijen, kirječällen, journalistân, puásuituáluhaldâttuv raavâadeleijen já kirjelájádâs jođetteijen já sust lii lamaš njunoštoimâ maaŋgâin seervijn já politiiklâš tooimâst. Sämikielâ ovdedem lii lamaš ovttuu kuávdážist suu pargoelimist já eres peruštuumijn já sun lii lamaš šiev já noonâ uápisteijee nuuvt áámmátolmožin ko nissoonpiälušteijen-uv. ¶"
  - "Väldikodálâš tanssâtábáhtus SottiisiMoves tuálloo Tamperest 11.-15.6. Tábáhtusân väljejuvvojeh säminuorâi ovdâsteijeeh, jis juávkku stivrejeijein haalijd uásálistiđ tábáhtusân talle ko kesiluámuh láá jo álgám. Tábáhtus väldikodálii teemast tärhibeh tiäđuh láá siijđoin http://sottiisimoves.fi/sottiisi/ . "
  - "Suáđigil tábáhtus lii oovtpiäiválâš, mutâ viggâp orniđ ijâstâllâm škoovlâin kuhesmáđhálijd, jis sij halijdeh. Eres saajeest ko škoovlâst ijâstâlmist šaddee koloid juávkku máksá jieš. Tärhibeh uásálistemravvuuh vuolgâttuvvojeh maŋeláá. Sämitige päikkisiijđoin lii raapoort ive 2013 tábáhtusâst. ¶"
  - "Raajijd rastâldittee tooimân kyeskee lahâasâttemubâlâsvuotâ lii muálkkáá já ana sistees EU-vuoigâdvuođâid, tave-eennâmlijd sopâmušâid já sierâ enâmij aalmuglii lahâasâttem. Suomâst šiev vuáđu raajijd rastâldittee oovtâstpaargon adeleh el. puáttee Soti-ornimlaahâ sehe Taažâ, Ruotâ já Suomâ koskâsâš sopâmuš räjioovtâstpargoost vuosâtipšoost sehe Laapi pyecceetipšopirrâduv já Helse Finnmark sopâmuš spesiaalpyecceetipšo palvâlusâin. Sierâ enâmij palvâlemvuáháduvváid já lahâaasâtmân kalga uápásmuđ keevâtlij čuolmâi čuávdim tiet sehe juátkojeijee virgeomâhái koskâsâš ohtâvuođâtoollâm já tiäđujotteem palvâluskevtteid kalga visásmittiđ. Aalmugliih tuáimeeh (ministeriö, AIL (Kela) já Valvira) kalgeh tuárjuđ já ovdediđ räjioovtâstpargo. Kielâucceeblovvoid kullee uccâ sierânâsjuávhui tarbâšem palvâlusâi visásmitmân palvâlusâid puáhtá miäruštâllâđ EU-njuolgâdusâi miäldásâš kenigâspalvâlussân (SGEI). Ovdâmerkkân, jis sämikielâlijd palvâlusâid taggaar finnejeh palvâlussân luokittâllum, taid ij taarbâš kištottiđ. ¶"
  - "Tääl lii valmâštemnáál tave-eennâmlâš sämisopâmuš raajijd rastâldittee oovtâstpargoost. Staatah kalgeh meddâlistiđ räjioovtâstpargo iästuid ko uárnejuvvojeh sosiaal- já tiervâsvuođâpalvâlusah sämmilijd já tai orniidijn kalgeh väldiđ vuotân kielâ lasseen meid sämmilij sosiaallijd já kulttuurlijd tiilijd.Knut Johnsen Kárášjuv spesiaaltuáhtárkuávdáást puovtij oovdân, ete ovdil tááláá Laapi pyecceetipšopirrâduv já Helse Finnmark koskâsii vuolgâttâs- já máksučonâsemlattim sist ellii Suomâst eenâb sämikielâliih äššigâsah, ko vuáhádâh lâi eenâb oovtkiärdán. ¶"
  - "Sämitige stiipeend finnejii čuávuvááh uáppeeh: ¶"
  - "Rááđán väljejuvvojeh vittâ eidusâš jeessân sehe sijjân juáhážân persovnliih värijesâneh. Jesâneh kalgeh leđe 18–25-ihásiih aktiivliih säminuorah. Lasseen väljejuvvojeh vittâ pissoo äššitobdee. Äššitobdeejesâneh kalgeh leđe valjiidijn 15–17-ihásiih. Rääđi jesâneh iä taarbâš leđe tige jesâneh, iäge sij taarbâš aassâđ sämikuávlust. Meid sämikielâ eeni-kielân ij lah velttidmettum, mut sämikielâ táiđu lii tuáivuttettee. Nuorârääđi valjiimist šadda válduđ vuotân, et jesâneh ovdâsteh ubâ sämikuávlu sehe jieškote-uv kielâjuávhuid nuuvt pyereest ko máhđulâš. ¶"
  - "Lam šoddâm puásuituállee- já kuálásteijeeperrui, et sämmilâšvuotâ uáinoo meid tast, maht hárjuttep puásuituálu já ávhástâllâp poccuu jieškote-uv materiaalâiguin sehe maggaar purrâmâš puurrâp. Mist lii jieččân vyehi leđe sämmilâš, mut ij lah lemin tuše ohtâ vyehi leđe taggaar. Virgáliih miäruštâlmeh sämmilâšvuođâst láá kale kavnuumist Taažâ, Ruotâ já Suomâ sämitigij nettisiijđoin, mut nuuvtko tain uáiná, te sämmilâšvuotâ miäruštâlluvvoo jyehi enâmist ucánjáhháá eresnáál. ¶"
  - "Kuálástem lii tergâdis sämikulttuur uási eromâšávt Ucjuuvâst já Anarist. Kuálástem ij lah ohtuunis kannatteijee iäláttâs, peic kuáláástmân kuleh maŋgii puásuituálu teikâ mađhâšempalvâlusah. Jyehi sämisuuvâst, mii háárjut kuálástem, láá sii ärbivuáváliih kyelisajeh, tiätu suuvâi naavdâšmist láá jieijâs jäävrih, luovtah teikâ juhâuásih. Puoh tobdeh jieijâs já iärásij kuávluid já pisoh jieijâs navdâšemkuávluin. Kyelipiivdon kulá sämmilâš árvumaailm, kuávlu iä lijgekuáláást já huolâtteh tast, ete meid puáttee iivijn láá tuárvi kyeleh kuálástemnáál. Kuálástemärbivyevist lii tergâdis siärvuslâsvuođâlâš olleemvuotâ sehe kuálástem jieijâs sämikielâlâš terminologia. ¶"
  - "Sämmilâš kuálástemärbi lii vaarâst lappuđ. Kuálástemäärbi uhkedeh sämmilij meddâlvarrim päikkikuávlust já kuálástem hiäjus kannatteijeevuotâ. Talle ko värrejeh sämikuávlu ulguubel sämmiliih monâtteh sii lahâaasâtlii vuoigâdvuođâ jotteeđ já kevttiđ luándu tiätukuávluin já monâtteh sii ohtâvuođâ ärbivuáválijd suhâkuávloid.  Nuorah iä innig oopâ luándulávt sämmilâš kuálástemäärbist já kuálástemärbi, toos lohtâseijee tiätu já teermih láá vaarâst lappuđ. Ärbivuáváliih pivdopiergâseh láá päcimin meddâl kiävtust uđđâ tekniik mield. ¶"
  - "Nuurrâm kulá ain tergâdis uássin sämmilij purrâmuš já amnâs skappuumân. Muorjijd puáhtá nuurrâđ meid vyebdimnáál.  Sämmilijn láá jiejah, ärbivuáváliih suuvâi kiävtust leijee nuurrâmkuávluh, main noreh luámánijd, juuŋâid já soorijd. Iärrásij kuávloid iä ärbivuáválávt moonâ. ¶"
  - "Occein pivdojeh eromâš vuáđustâsah stipend uážžumân. Vuáđustâssân pyehtih leđe el. oppâčáitus-pargo rähtimân lohtâseijee eromâš koloh teikâ aassâmpäikkikode já oppâmpäikkikode kuhes kooskâst šaddee mätkikoloh. Rijjâhámásiih ucâmušah pivdojeh toimâttiđ vuossaargâ 7.11.2014 tme 16 räi čujottâsân Sämitigge/ škovlim- já oppâmateriaallävdikodde, SAJOS, 99870 Aanaar. Ucâmušân kalga lahteđ kopio oppâre-gisterváldusist. Ucâmuš puáhtá vuolgâttiđ meid šleđgâlávt čujottâsân ¶"
  - "Aalmuglâš biodiversiteetpargojuávhu jeessân, sämitige saavâjođetteijee Klemetti Näkkäläjärvi lii tuđâvâš Suomâ sämitige uážžum tubdâstâsân. ”Mij lep porgâm tuođâi ennuv aalmuglávt já aalmugijkoskâsávt-uv artikla 8(j):n olášutmân já tiäđust-uv mii uážžum tubdâstâs lieggee. Oovtâstjottee rooli puáhtá še ovdâsvástádâs já pargo lii vala ennuv oovdâst sämmilij ärbivuáválii tiäđu suoijâlmân Suomâst”, saavâjođetteijee hundâruš. Staatârääđi tuhhit čohčuv prinsiipmiärádâs aalmuglâš biodiversiteetstrategian ihán 2012. ”Sämitigge vuárdá biodiversiteetstrategiast já eromâšávt ton olášutmist ennuv. Vyerdip, et Suomâ olášut aalmugijkoskâsâš oovtâstjotten aalmuglâš artikla 8(j)-pargojuávhu loppâraapoort oovdânpuáhtám tooimâid”, Näkkäläjärvi tiäddud. ¶"
  - "Munjin sämmilâšvuotâ meerjhâš ennuv. Kiävtám mááccuh mielâstubbooht ko čapis lädikáárvu, ko mááccuh lii vuohâsub, muččâdup já mii lii tehálâš, tot muštâl kost muu suuhâ puátá já mii mun lam. Lam meiddei annaam jieččân eenâb sämmilâžžân ko syemmilâžžân. Sämmilâšvuotâ lii ovttuu lamaš uáli nanos mii perruu argâpeeivist veikkâ sämikielâ sárnum lâi máhđulâš tuše pääihist, uárbimpelijguin, viljâpelijguin já ááhu lunne. ¶"
  - "Anarâškielâ lii oinum muu elimist ubâ elimân ääigi nuuvt kielâ keežild ko puđâldâs já pargo pehti. Pärnivuođâpäihistân Väävlist kuullim jyehi peeivi anarâškielâ, maid puásuialmai-kuálásteijeeiäččám sáárnui nuuvt siämmáá šiljopirrâsist aassâm ákku- já äijihruhijnân ko muu huolhijgijn-uv. Pääihist kuullâm já oppâm kielâ luuhim lase škoovlâst já oppâm lii jotkum onnáá peeivi räi, ko uđđâ anarâškielâliih säänih šaddeh ubâ ääigi. ¶"
  - "Säminuorah eellih Niillas mield kyevti kulttuur kooskâst rottâsem vaarâst. Nube kieđâst kiško läddilâš- ja nube kieđâst sämmilâškulttuur. Lii lussâd já máhđuttem mâttiđ puoh já kiergâniđ jyehi kuávlun kompromisij já valjimij kooskâst. Nube tááhust lii tábáhtum meiddei šiev ääših. Nuorah láá koccám árvuštiđ tuáváážis já kavnâm raamijd sii etnisâšvuotân. Suddâlume hyenemuš peeli lii Niillas mieldi tot, ete algâaalmugij ärbivuáválâš áárvuh molsošuveh läddilijd áárvuid. Pääihi, moonnâmvuođâ ja puátteevuođâ lasseen sämmilâsvuotâ meerhâš Niillasân oovtâlágán tuárrum. ¶"
  - "”Miärádâs lii historjálâš. Algâaalmugeh láá vuárdám paijeel 20 ihheed ete biodiversiteetsopâmušâst tubdâsteh algâaalmugijd jieijâs aalmugin. Miärádâs symbollii merhâšume lii styeres. Ko biodiversiteetsopâmuš aigijnis valmâstâllii, ohtâ iävtuttâs lâi kevttiđ Ilo 169-sopâmuš miäldásii terminologia ađai algâ- já hiäimuaalmugijd, mutâ toos ij lamaš kyedittem. Sopâmuš valmâštâllâmmuddoost lâi kuittâg oovtčielgiitlávt čielgâs, ete artikkâl 8(j) kuáská algâ- já hiäimuaalmugáid, veikâ tekstâ ij tagarin šoddâmgin sopâmušân. Miärádâs lâi tergâd Suomân já čielgâsmit tile. Miärádâs meerhâš meid tom, ete biodiversiteetsopâmuš ovdán.  Terminologia muttemist láá ráđádâllâm kuhháá EU siste já uásipeličuákkimist. Suomâ pirâsministeriö já sämitige oovtâstpargo lii lamaš ääšist šiev já Suomâ lii porgâm korrâsávt terminologia muttem várás. Tot puovtij šiev puáttus,” saavâjođetteijee Näkkäläjärvi ilodij. ¶"
  - "Kooveest čižetbeln sämitige saavâjođetteijee Klemetti Näkkäläjärvi, ráđádâllee virgeolmooš Eija Lumme, ráđádâllee virgeolmooš Marina von Weissenberg já luándusuojâlemhovdâ Ilkka Heikkinen Cop-12 čuákkim salist tuhhitmin artikkâl 8(j):n kyeskee miärádâsâid. Sali lâi teeltan rahtum já algâčoovčâ puolâšij tiet čuákkimtile lâi melgâd koolmâs já arktâsiih čuákkimpihtâseh lijjii tárbuliih  ¶"
  - "”Rijjâtátuliih ravvuuh artikkâl 8(j) olášuttem várás láá čaittâšum Suomâst tárbulâžžân. Toh čielgâsmiteh staatâ já algâaalmugij kenigâsvuođâid já lääččih kriteerijd tast, maht staatâ já algâaalmugij oovtâstpargo kalga tábáhtuđ” Nilla Tapiola já Pertti Heikkuri tiäduttává. ¶"
  - "”Šlundevuođâ jieštipšo-ohjelm uáivilin lii oovdeeldestiđ šlundomsymptoomij viäránem amas kevttee tarbâšiđ ucâluđ nanodub tipšom vuálá. Kuittâg meiddei tiervâsvuođâsyergi áámmâtulmuuh pyehtih kevttiđ ohjelm sii pargo toorjân”, paahud Mielâtiervâsvuođâtáálu proojeekthovdâ Marko Muukka. ”Lii ain tehálub, et láá fáállun eresláváneh moderneh molsâiävtuh, puoh iä taarbâš tâi haalijd moonnâđ áámmâtiše pirrâdâhân. Jis šlundomvuotân taarbâš lävvidub toorjuu, te HUP:st láá fáállun meddei šlundomvuođâ nettiterapiaohjelm (suomâkielâlâš). Nettiterapian puáhtá stivrosuđ pirrâ Suomâ tuáhtár vuolgâttâsáin”. Muuka mield nettivuáđulâš išedemvyevvih lasaneh nanosávt: ”Maaŋgah kuátueennâmlâš já aalmugkoskâsâš tuáimeeh láá almostittám ereslávánijd ohjelmijd já puátteevuođâst liähtu tuše lassaan”. ¶"
  - "Uásipeličuákkimist láá savâstâllâm vijđáht meid biodiversiteet já tiervâsvuođâ koskâsii ohtâvuođâst. Afrikast šoddâm ebola-kriisâ lii toohâm ääšist uáli äigikyevdil. ”Lii pyeri, ete biodiversiteetsopâmuš ohtâvuođâst láá kiddim huámmášume tiervâsvuođâ já luándu koskâsii ohtâvuotân. Algâaalmugeh, kiäh eellih luándust, láá vuossâmuuh indikaattoreh luándu tiileest tastko luándumoivášmeh, tego šoŋŋâdâhnubástus, čyecih enâmustáá eidu tooid já aalmugij pyereestvaijeem lii čonnâsâm luándu maaŋgâhámásâšvuotân já putesvuotân”, Klemetti Näkkäläjärvi tiädut. ¶"
  - "COP 12-čuákkim válduteema lâi biodiversiteet já killeel ovdánem. Stuorrâ hástusin lii, maht biodiversiteet suojâlem váldoo uássin OA killeel ovdánem já kievhivuođâ meddâlistem uulmijd. ¶"
  - "Vuáđumáttááttâs uđđâ matematiik oppâkirjerááiđun láá almostum kyehti uđđâ tavesämikielâlâš oppâkirje. Uđđâ oppâkirjeh láá čohčâluuhâmpaje oppâkirjeh 5-6 luokkáid. Lohkoleaika- nommâsiih oppâkirjeh láá jurgâlum WSOY Matikka-nommâsâš rááiđust. Uđđâ ráiđu kalga valmâštuđ tavesämikielân puáttee kiđđâluuhâmpaje räi. Oppâkirjeráiđu almostittoo še anarâškielân. ¶"
  - "– Sämmilij olmoošvuoigâdvuođâid kieđâvuššee raapoort rähtim lii áinoošlajâsâš pargo. – Ovdebááh algâaalmugij olmoošvuoigâdvuođâraporteh láá lamaš staatâkuáhtásiih, main maaŋgâin láá maaŋgah algâaalmugeh. Sämmilij olmoošvuoigâdvuođâid kieđâvuššee raapoort lii vuossâmuš, mii šadda kieđâvuššâđ oovtâ aalmug neelji väldikoddeest, páhudij OA algâaalmugraportistee James Anaya Ruávinjaargâst. ¶"
  - "- nommâsiih oppâkirjeh láá jurgâlum WSOY ¶"
  - "Alguid sämitige noomâ já saavâjođetteijee pargonomâttâs rievdâdmist toovâi sämitige jeessân Asko Länsman. Alguu sämitige noomâ rievdâdmist Länsman agâstâl toin, et tááláš nommâ čuujoot tuámustovlin. ¶"
  - "Lahtoseh: Säämi kulttuurkuávdáá arkkitehtuurkišto ohjelm já kišto árvuštâllâmpevdikirje sehe majemuuh hammiittâskoveh já -sárguseh arkkitehtuurikišto vuáittám ađa (oođâ) -nommâsâš iävtuttâsâst. Lahtosáid puáhtá uápásmuđ Sämitige päikkisiijđoin tâi tige váldutoimâttuvâst Aanaar Rivdulist, čujottâs Angelintie 696. ¶"
  - "Sämimáttááttâs tááláš tile muuneeld maccâm kansaškoovlâ ááigán, kuás sämikielâst ij lamaš sajattâh máttááttâsâst já sämmilij kielâmolsom ovdánij jotelávt. Sämikuávlu ulguubeln ässee sämipárnái já -nuorâi tilálâšvuotâ sulâstit sii äijihij já ááhui pärnivuođâ tilálâšvuođâ. Ko kielâ ij máttááttuu škoovlâst, te sárnooh pääccih luuhâm- já čäällimtáiđuttemmin jieijâs kielâst. Kielâ sárnoi meeri kiäppán iäge uđđâ kielâ kevtteeh lassaan. Hiäjumustáá kielâ mätteeh monâtteh kielâš jo-uv ollásávt tâi kielâ ij ovdán, ko revitalisaatiolâš kielâ kirjálâš haaldunväldim ij lah máhđulâš. ¶"
  - "Pargojuávhu mielâst sämimáttááttâs olesváldálâš ovdedm já kielâ máttááttâs jođettem luándulâš uássin škovlâpargo ubâ Suomâst, kalga algâttiđ jotelávt. Njuolgâdusâi tovâttâm iästuid já čuolmâid kalga raččođ já jođettiđ sämimáttááttâs sajattuv já máhđulâšvuođâid ´normaal tilálâšvuotân´, mast kielâ máttááttâsorniimijn váldojeh vuotân uáppei sierâlágán kielâtuávááh: uási sämiuáppein sárnu eenikielânis sämikielâ, uásán tot lii hiäjubeht haldâšum nubbe kielâ já uásist ij lah ollágin kielâtáiđu. Lasseen škoovlâin, eromâšávt tavveen, láá meid eres uáppeeh, kiäh halijdiččii oppâđ sämikielâ. Taat ij lah kuittâg máhđulâš sämikuávlu ulguubeln. Ive 2004 vuáimán šoddâm säämi kielâlaavâ njuolgâdusâi olášuttem váátá uđđâ kielâ sárnoi šoddâm. Kost eres saajeest uđđâ kielâ sárnooh puávtáččii puáttiđ ko škoovlâ vieres kielâ mettááttâsâst? – koijuduvvoo raportist. ¶"
  - "Sämikielâ iäláskitmân pargojuávkku iävtut eres lasseen kielâpiervâltooimâ vuáháduttem já vijđedem. Kielâpiervâl lii kielâlâš ucceeblohon tâi algâaalmugân uáivildum toimâ, mast puoh toimâ tábáhtuvá aalgâ rääjist tuše áášán kullee aalmug kieláin, veikkâ uásálisteeh iä mátáččii tom ollágin. Lasseen kalga lasettiđ resurssijd sämikielâlâš peivitipšo falâmân laavâ vaattâm vuovvijn, ko tast lii merhâšittee rooli sämikielâ já kulttuur paijeentuállen já nanodeijen. Pargojuávhu mield kalga meiddei ovdediđ sämikielâ máttááttâs ubâ enâmist sehe lasettiđ sämikielâ mättee tohálii arâšoddâdem- já máttáátâspargojuávhu mere. ¶"
  - "78) Stivrejeh tave meccikuávlui já suojâlemkuávlui eennâmkevttim sehe luándumaađhâšmân já luándu maaŋgâhámásâšvuotân vuáđuduvvee iäláttâstooimâ nuuvt, ete movtijditeh maaŋgâhámásâšvuođâ turvim já sierâ intressij oohtânheiviittem. Ovdedeh tuodârkuávlui eennâmkevttim olesváldálii suunnâttâllâm Akwé: Kon –ravvui vievâst nuuvt, ete puásuituálu já eres eennâmkevttim ruossâlâsvuođah kiäppáneh já háituliih vaikuttâsah tuodârluándun kiäppáneh. ¶"
  - "Sämikulttuurist ärbivuáválâš kulttuurolgospyehtim uáivild juoigâmmuusik, säämi tyeje, sämitaiduu, muštâlemärbivyevi já oskomušâid, kirjálâšvuođâ, sämikielâlijd päikkinoomâid sehe säämi huksimärbivyevi (el. láávuh, kuáđih, sierâlágáneh ääitih). Lasseen säämi toovlášoskoldâhân kullee uhredem sieidijd kulttuurolgospyehtimlii . Uđđâsuboh kulttuurolgospyehtimeh uáivildeh uđđâáigásâš sämimuusik, teatter já elleekovetaiduu. ¶"
  - "Binna Bánna-párnái radio-ohjelm kullui vuossâmuu keerdi vyesimáánu 8. peeivi 2002. Vuolgâttâs kukkodâh lâi 30 minuttid já Binna Bánna toimâttuvvoo kuulmâ sämikielân. Tast láá tave-, aanaar- já nuorttâsämikielâliih uásih, moi tooimâtmist párnááh láá aktiivlávt mieldi. Ohjelmijn čuájá ennuv sämikielâlâš párnái muusik. ¶"
  - "YLE Sämi radiost láá lamaš párnái ohjelmeh jo ovdil 2000-lovo. 1980-lovvoost vuolgâttui škovlâradio já lávurdâhiđedij vuolgâttâsâi ohjelmijn lijjii meid párnáid toimâttum uásih. Ovdil YLE Sämiradio pyevtittem Binna Bánna-ohjelmijd Taažâ almosradiofinnoduv NRK pyevtittem sämikielâliih párnáiohjelmeh kullojii meid Suomâst. ¶"
  - "Lahtoseh: Säämi kulttuurkuávdáá arkkitehtuurkišto ohjelm já kišto árvuštâllâmpevdikirje sehe majemuuh hammiittâskoveh já – sárguseh arkkitehtuurikišto vuáittám ađa (oođâ) –nommâsâš iävtuttâsâst ¶"
  - "Nuorâirääđi čokkânij vuossâmuu keerdi cuáŋuimáánust 2011. Vuossâmuu čuákkim tehálumos äšši lâi uulmij, linjiimij já pargoi vuávám. Valmâš toimâmmalli ij lamaš, et hástusin, mut še positiivlâš äššin lâi tot, et nuorâirääđi uážui jieš miäruštâllâđ toimâmvuovijd, uulmijd, pargoid já linjiimijd. Myenster valdui nuuvt Suomâ kieldâi nuorâilävdikuudijn, ko meid Taažâ já Ruotâ sämitigij nuorâiorgaanâin. Kuittâg Suomâ sämitige nuorâirääđi lii aaibâs ereslágán, ko ovdeláá mainâšum nuorâiorgaaneh. Tot spiekâst kieldâi nuorâilävdikuudijn nuuvt, et toimâmkuávlun lii ubâ Suomâ. Nuuvtpa tot ij rájášuu kieldâi raajijd. Taažâ já Ruotâ sämitigij nuorâiorgaanâin tot spiekâst nuuvt, et nuorâirääđist lii jieijâs sierânâs ruttâdem já váldutoimâlâš nuorâičällee. Verdittijn ránnjáenâmij nuorâiorgaanáid láá Suomâ sämitige nuorâirääđist pyerebeh vaikuttemmáhđulâšvuođah, ko tast lii sárnum- já mieldiorroomvuoigâdvuotâ sämitige tievâsčuákkimist. ¶"
  - "Nuorâirääđist láá saavâjođetteijee, värisaavâjođetteijee já kulmâ eres jeessân, sehe sii värijesâneh já vittâ pisovâš äššitobdeejeessân. Jesâneh já värijesâneh kalgeh leđe valjiidijn 18–25-ihásiih säminuorah, spiekâstmáin sämitige eres lävdikuudijn, nuorâirääđi saavâjođetteijee já värisaavâjođetteijee iävá taarbâš leđe sämitige jesâneh. Pisovâš äššitobdeejesâneh láá valjiidijn 15–17- ihásiih säminuorah. Nuorâirääđi noomâttijn kalga väldiđ vuotân kuávlulâš já kielâlâš täsiáárvu, ađai kalgeh leđe jesâneh jyehi sämikuávlu kieldâst (Ucjuuhâ, Aanaar, Vuáčču, Iänudâh), sehe jyehi kielâjuávhu ovdâsteijeeh (tave-, aanaar- já nuorttâsämikielâ), sehe nisonij já almai koskâsâš täsiáárvu. Lasseen nuorâirääđist láá ovdâstum kaavpugsäminuorah já puásui-iäláttâsâst pargee nuorah. ¶"
  - "Nuorâirääđi ulmijd kulá še orniđ ihásávt stuárráb tábáhtus moinnii teemain säminuoráid pirrâ Suomâ. Lii tehálâš uážžuđ säminuorâid čokkâniđ oohtân, joba ihásávt. Säminuorâin paijeel 65 % áásá sämikuávlu ulguubeln já kaavpugijn ij lah luándulâš vyehi siäiluttiđ kielâ tai kulttuur, et ohtsiih kuáhtáámeh eres säminuorâiguin nanodeh nuorâi identiteet já oohtânkulluuvâšvuođâ tobdo. ¶"
  - "Staatah já sämitigeh kiärguseh sämisopâmušráđádâlmáid ¶"
  - "Säminuorâi taaidâtábáhtusân, mii uárnejuvvoo Aanaar Sajosist njuhčâmáánu loopâst, láá puátimin oláttâsmeeri uásálisteeh. Almottâttâm láá tääl jo paijeel 350 uásálisted, mut ko majemuuh-uv almottâtmeh puátih, te uásálistei meeri paijaan paijeel neelji čyeđe. Uásálisteeh láá taan ive sämikuávlu lasseen meid Ruávinjaargâst já Helsigist. Muusikkiišton láá almottâttâm ohtsis 19 juávkkud, main láá ovdâstum sehe aanaar-, nuorttâ- já tavesämikielah. ¶"
  - "Säämi kielârääđi mieđeet jyehi nube ive Kielâtaho-palhâšume. Ive 2015 Kielâtaho-palhâšume lii čujottum Mielenterveystalo.fi-oovtâstpargoproojeektân. Kielâtaho-palhâšume ulmen lii adeliđ tubdâstâs sämikielâ sajattuv já sämikielâlij palvâlusâi ovdedem várás tohhum ánsulâš já merhâšittee pargoost Suomâst ¶"
  - "Ärbivuáválálâš nuorttâlâšráánu kođđoo ciägusärgimuorâiguin já tot ráhtoo saavzâ ulloost snäldein ponnum ullolaaigijn. Ráánu ärbivuáváliih ivneh láá vielgâd, čappâd já ruopsâd. Nuorttâlâšráánu algâttem čyeldimpäädist lii epitáválâš; čuožâlääigih kođđojeh čyeldimpáádán, moos šadda nuorttâlâšráánun jiešvuođâlâš ruuvdukovos. Čyeldimpäddi kiddoo ráánumuorâi pajemuorân, mast láá rääigih ráánu algâttem kiddim várás. Ráánu kiäčán šnjirriittuvvojeh nuorttâlâšráánun táváliih nk. ”riävskájyelgi” -párgálduvah. ¶"
  - "Ive 2012 vuossâmuuh sämikielâliih oppâmateriaaleh láá almostum. Vuáđumáttááttâs 9. luoka ohtsâškoddetiäđu tavesämikielâlâš táiđuvihko Servodat dál 9, dáidogihpa lohtâs siämmáánommâsii ovdeláá almostittum oppâkiirján. Luvâttuv oppâkirje Giela geainnut 1 meerhâš aalgâ vuossâmuu tavesämikielâlâš eenikielâ oppâkirjerááiđun. ¶"
  - "Uđđâ já ovdeláá almostittum sämikielâliih oppâmateriaaleh láá finniimist sämitige škovlim- já oppâmateriaaltoimâttuvâst säämi kulttuurkuávdáš Sajosist Anarist. Lasetiäđuh täst . "
  - "Säämi kultturkuávdáš Sajos härjijuhletilálâšvuotâ tuálloo pargoenâmist (Aanaar) tuorâstuv 14. cuáŋuimáánu 2011. Tilálâšvuotâ álgá pargoenâmân uápásmem häämist tijme 13.30 já eidusiih härjijuhleh tme 14.00. TIÄĐÁTTÂS ¶"
  - "Sämikielâliih kirkkokietâkirjeh kávnojeh čujottâsâst www.sakasti.f i ¶"
  - "Säminuorâi taaidâtábáhtusân láá puáttâm pyereest almottâtmeh. Kuovâmáánu loopâ räi almottâtmeh láá puáttâm jo 280, mut ko majemuuh almottâtmeh puátih, lii loho vaarâ jo paijeel 300. Taan ive uásálisteeh láá párnááh já nuorah pirrâ sämikuávlu, ohtsis 11 eres škoovlâst. Meid Ruáivinjaargâst já Oulust puátih uásálisteeh. Teatterkiišton láá almottâttâm kuttâ eres teatterjuávhu. Kove já tihtâkiišton, mon fáddán lii ”Nils-Aslak Valkeapää šoddâmist 70 ihheed, láá puáttâm uásálistmeh puohhâin tain 11 škoovlâin. ¶"
  - "Tábáhtus välkikodálii teemast, tanssâst, láá tärhibeh tiäđuh siijđoin  http://sottiisimoves.fi/saannot_sa/  . "
  - "Zoja Nosova muštâl ovdâmeerhâid keevâtlâš kielâoovtâstpargoost. – Jovnâ eelij mii kolliistâlmin já huámášáim, et sárnoon nuorttâsämikielâ ucánjáhháá eresnáál. Joovnâst lijjii sämikielâliih säänih, moid suomâkielâ lâi vaikuttâm. Muštâlim sunjin, moh säänih lijjii algâalgâliih nuorttâsämikielâ säänih já toin vuovvijm muoi porgáim jieččân kielâhuolâttâs. ¶"
  - "Almottâttâm Säminuorâi taaidâtábátusân, mii uárnejuvvoo Vuáčust njuhčâmáánu 26. peeivi, lii álgám. Tábáhtus teeman lii teatter já uánihiselleekove. Almottâttâm teatterkištodmân nohá 2.3. já elleekovefestivaalân 13.3. Tärhibeh tiäđuh almottâtmist täst: ¶"
  - "Tábáhtus válduteeman lii väldikodálâš Nuorâ Kulttuur-teema miäldásávt tanssâ. Tanssâšlaajân láá Nuorâ Kulttuur -njuolgâdusâi miäldásvát tááláštanssâ, kátutaansah (show, street, break yet), etnisiih taansah, baaleet tâi jazz-/showtanssâ. Säminuorâi taaidâtábáhtusâst uáinip tááláštaansâ, kátutaansâ já etnisijd taansâid. ¶"
  - "Lasseen Ucjuv tábáhtusâst uárnejuvvojeh sierâlágáneh pargopáájáh. Pargopáájái fáddán láá kreatiivlâš puđâldem, silbâtyejeh, kovekieđâvuššâm, muusik ja sämimááccuh. ¶"
  - "Sämikuávlust ässee já tobbeen škoovlâ jottee párnáin já nuorâin láá meiddei pyerebeh máhđulâšvuođah finniđ máttááttâs jieijâs kielâst já jieijâs kielân, ko sämikuávlu ulguubeln ässein. Sämikuávlu kieldah finnejeh sierânâs staatâtorjuu sämikielâ já sämikielâlâš máttááttâs orniimân. Lasseen vuáđumáttááttâslaahâ váátá, et sämikuávlust ässee sämikielâlâš uáppee máttááttâs adeluvvoo iänááš sämikielân. ¶"
  - "Tuomas Magga (Kuttoor-Nijlâs Tyemes) tavesämikielân CD:n luuhâm uásih kuovdâkiäinulâš Anders Pedersen Bär (Máiza-Bier Ándde) kirjeest suápih nuuvt eenikielâ, historjá já oskolduv máttááttâs miädlusmateriaalân. Pedersen Bär čaalij muštâlusâid jieijâs elimist 1800-lovo loopâst, ko lâi tyemmejum faŋgâlân Kuovdâkiäinu stuuime maŋa. Škoovlâ pirâstiätu 3-oppâkirje almostittui tavesämikielâlâš jurgâlussân (Birasdiehtu 3), mon lii jurgâlâm Jouni Antti Vest (Jovnna-Ánde Vest). ¶"
  - "Kirkkonjaargâst uárnejuvvoo meid Säämi parlamentaarlâš rääđi (SPR) tievâsčuákkim skammâmáánu 9. peeivi. Säämi parlamentaarlâš rääđi lii Tave-enâmij sämitigij oovtâstpargo-orgaan. Säämi parlamentaarlâš rääđi čuákkimpovdiimist huolât Säämi parlamentaarlâš rääđi ohtsâš stivrâ já povdim äššilistoidiskuin vuolgâttuvvoo majemustáá 2 oho ovdil čuákkim. Povdiimist kalga oovdânpyehtiđ, magareh ääših iävtuttuvvojeh kieđâvuššâmnáál čuákkimist. ¶"
  - "Neelji riijkân juáhásâm sämisiärvádâh iälá aktiivlâš nubástus já ovdâskulij moonnâm ääigi, mast uđđâ huksejuvvoo liävttoin ärbivuáválâš eellimhäämi paaldân já vuáđđun. Taam tuođâlâšvuođâst syemmilâš škovlâ tiätá kuittâg uáli uccáá. Škovlâkiirjijn sämisiärváduv tááláš tile ij kieđâvuššuu já sämmiláid kullee, škoovlâi-uv alnetoollâm, mielâkoveh puátih távjá topeliaansâš ääigi kuvviimijn já ääigist, kuás syemmilâš já sämiilâš siärvádâh ellii vala ovdâmoodeernlâš ääigi. Sämitige päikkisiijđoin lehâstum nettilostâ Oktavuohta lii uáivildum vuosâsajasávt Suomâ škoovlâi kiävtun: lekkâđ laasâid já tiäđu haahâm riäiduid sämisiärváduv pyereeb já taanáigásâš tubdâmân. ¶"
  - "Säämi kulttuurkuávdáá váldukevtten já -tuáimen lává sämitigge já Säämi máttááttâskuávdáš. Toi lasseen eres tuáimeeh láá Säämi kirjerááju (Aanaar kieldâ kirjerájutoimâ), Säämi arkkâdâh (Arkkâdâhlájádâs), Sámi Duodji ry, SámiSoster ry já Laapi kuávluhaldâšemvirgádâh. Lasseen kuávdážân šaddeh ohtsâšvisteh tegu auditorio, ucebeh čuákkimvisteh, maaŋgâtoimâ- já palvâlemsajeh sehâ suullân 60-sajasâš raavâdviäsu. Sämitigge lii kulttuurkuávdáá válduláiguláš, mii tastoo laigut viistijd eres tuáimeid. ¶"
  - "Suoma Sámi Nuorat -seervi stiivrâst láá vittâ eidusâš jeessân já vittâ värijeessân. Stiivrâ saavâjođetteijen väljejui cuáŋuimáánust 2012 jo čiččâd keerdi Tuomas Aslak Juuso, Gáijjot Ánte Issahá Duommá kote lii 28-ihásâš pajeolmooš Kietâruottâsist. SSN tooimân sun šoodâi 2000-lovo aalgâst, ko ”kyehti Aanaar veerdi, Paltto já Länsman, káivádáin suu fáárun Tuáivunjaargâst”, kost Juuso juuđij talle puásuituáluškoovlâ. Tuomas Aslak väljejui ive 2008 historjá nuorâmužžân ovdâsteijen Suomâ Sämitiigán, mut iveh láá jođettâm Tuomas Aslak aalmugijkoskâsâš politiikân fáárun já tááláá ääigi sun tuáimá še OA algâaalmugij foorum aalmugijkoskâsii algâaalmugnuorâi juáhus saavâjođetteijen. ¶"
  - "Ohtsiih ovtâskâsčuággásiih ulmeh láá sämmilij siärvuslâšvuođâ ovdedem, säämi ärbivuáválii tiäđu turvim, säämi kulttuurpirrâs turvim, sämikulttuur eellimvuáimálâšvuođâ turvim ubâ enâmist, sämitige vaaljâvuáháduv ovdedem, sämitige jieijâs tooimâ ovdedem já sämitige hiäđukocceem ovdedem. ¶"
  - "Säämi kielâlávgumškovliittâs ovdedeijee škovlimhaahâ juátkoo skammâmáánu 6.-7. peeivi keevâtlâš teemaiguin. Škovlimpeeivij ääigi suogârdâllâp tom, mii lii vaigâd sämikielâ oppâmist já magarij pargovuovijguin párnáid lii máhđulâš finniđ oppâđ já kevttiđ kielâ arâšoddâdmist, škoovlâst já sierâláán kielâpirrâduvâin.Vástuppeeivi ohjelmist lii ereslasseen Uccjuvnjäälmi škoovlâst kuhháá porgâm luokâmáttáátteijee Inga Guttorm (Oahptii Iŋgá) luvâldâllâm, mii vuáđuduvá sämikielâ oppâm já máttááttem pargovuovijd, maid sun lii pargostis ovdedâ já hárjánmijd, maid sun lii pargostis finnim. Pargovuovijd já hárjánmijd kietâdâllâv luvâlduvâin meid sämikielâlâš luoka máttáátteijee Uccjuuvâst Aura Pieski sehe Maila Vaarala, kii parga Oulust párnáikärdimáttáátteijen. ¶"
  - "Säämi ollâškoovlâ sämikielâ professor Ánte Aikio seelvât luvâlduvâstis koččâmuš ´Mii lii vaigâd sämikielâ oppâmist?´Siämmáá fáádást sárnu meid Berit-Ellen Juuso, kii pargâ Iänuduvâst sämikielâ lehtorin. Sämikielâ válduaamnâsuáppee Magreta Sara pelestis maainâst oppâčáituspargos vuáđuld sämipárnái vanhemij tavesämikielâ kielâtiileest Iänuduvâst já Anarist. ¶"
  - "Sämmilijn lii ihečuođij äägi kieldum jiešmeridemvuoigâdvuotâ sehe vuoigâdvuotâ enâmân já čáácán. Maaŋgah sämmiliih iä valagin pyevti kevttiđ olmoošvuoigâdvuođâidis. Maaŋgah sämmiliih kuáhtájeh munekááduid já raasism, já Tave-enâmij sämmilijn láá ohtsiih vuáttámušah kolonisaatiost já olgooštmist, moh láá staatâi hárjuttem politiik puáđuseh. Mij lep tääl tiileest, mast sämmilij kielah, kulttuureh já iäláttâsah láá lappuumin. ¶"
  - "Säämi párnáikulttuurkuávdáš ij lah fyysilâš raje ige rakânâs, pic toimâ mii viggá fattiđ sämikuávlust nuuvt maŋgâ párnáá já nuorâ ko máhđulâš. Čuásáttâhjuávkkun láá vuálá 18-ihásiih párnááh já nuorah já iänááš toimâ sundášuvá škovláid, peivikiäijoid já kielâpiervâláid. Säämi párnáikulttuurkuávdáá ulmen lii ovdediđ säämi párnáikulttuur, lasettiđ párnái já nuorâi tubdâmuš jiejâs kulttuur kuáttá sierâlágán tooimâi já pargopáájái pehti. ¶"
  - "Unna Junná lii sämikielâlâš párnái ohjelm mon rähtim lii tehálâš párnái sämikielâ tuárjum tááhust. Unna Junná addel jiejâs spesiaalsteppâl eres ohjelmij juávhust. Pargoost kalga mušteđ ubâ ääigi čuásáttâhjuávhu já sii jurdâččemmaailm já kulttuurtuávváá. Pargo tuárju muu váldupargo ko čuásáttâhjuávkku lii siämmáš, vyehi fattiđ sämmilâšpárnáid lii tuše nubbe. ¶"
  - "Ááhui já äijihij maailm lâi vátávub. Mudoi-uv tot suhâpuolvâ lâi sitkásub já nanosub šlaajâ. Puurgah já puolâšeh iä lah sierâid häittidâm já pargoid-uv sii uásálistii tegu liččii sierâdâm. Párnáin lâi eenâb mielâkuvviittâs sierâdiđ ko mihheen valmâšijd ij lamaš ige maiden uđđâgin puáhtám käibidiđ ovdâmerkkân sierâi háárán. Jieijâs mielâkuvviittâs já aašij čokkiistâllâmtáiđu lâi párnáin-uv čuuvtij riggásub ko tááláá ääigi. Ááhuh já äijiheh lijjii mieldi jyehi argâpeeivi elimist já ubâ suuhâ uásálistij párnái šoddâdmân. Nuuvtpa hyelhih šoddii uápisin já siärvuslâšvuođâ lâi kyeddee vyeimi. Tááláš maailm lii váduhub já mašinistum. Tááláá ääigi páárnážân máttááttuvvojeh tovlááh sierah, ko toh iä lah velttidhánnáá uáppáh sijjân. Sämmilâšpárnááh láá maaŋgâkulttuurliih, sij äässih meiddei kaavpugijn já tobbeen sämikulttuurân šoddâm ij lah jiešmeidlist čielgâs. Talle Unna Juná-uv merhâšume stuáru. ¶"
  - "Kuldâliđ nuorâid, adeliđ sijjân vaikuttemmáhđulâšvuođâ! Muštevetteđhân toimâđ nuuvt, et sämmilâšpárnái-uv kielâliih já kulttuurliih vuoidâdvuođah olášuveh. Párnáid já nuoráid mielâsijd vuáttámušâid já puuđâldmijd tuárjoo tooimâ, te meddâlvarrimgin ij lah nuuvt oskottettee puátteevuođâst! ¶"
  - "Raajijd rastâldittee tooimân kyeskee lahâasâttemubâlâsvuotâ lii muálkkáá já ana sistees EU-vuoigâdvuođâid, tave-eennâmlijd sopâmušâid já sierâ enâmij aalmuglii lahâasâttem. Suomâst šiev vuáđu raajijd rastâldittee oovtâstpaargon adeleh el. puáttee Soti-ornimlaahâ sehe Taažâ, Ruotâ já Suomâ koskâsâš sopâmuš räjioovtâstpargoost vuosâtipšoost sehe Laapi pyecceetipšopirrâduv já Helse Finnmark sopâmuš spesiaalpyecceetipšo palvâlusâin. Sierâ enâmij palvâlemvuáháduvváid já lahâaasâtmân kalga uápásmuđ keevâtlij čuolmâi čuávdim tiet sehe juátkojeijee virgeomâhái koskâsâš ohtâvuođâtoollâm já tiäđujotteem palvâluskevtteid kalga visásmittiđ. Aalmugliih tuáimeeh (ministeriö, AIL (Kela) já Valvira) kalgeh tuárjuđ já ovdediđ räjioovtâstpargo. Kielâucceeblovvoid kullee uccâ sierânâsjuávhui tarbâšem palvâlusâi visásmitmân palvâlusâid puáhtá miäruštâllâđ EU-njuolgâdusâi miäldásâš kenigâspalvâlussân (SGEI). Ovdâmerkkân, jis sämikielâlijd palvâlusâid taggaar finnejeh palvâlussân luokittâllum, taid ij taarbâš kištottiđ. Ucjuv kieldâ ovdâsteijee Heidi Eriksen pahudij, ete sämmiliih sosiaal- já tiervâsvuođâpalvâlusah láá Suomâst 30 ihheed maajeeld ko verdid Taažâ tilán. Suomâst sämmilij sosiaal- já tiervâsvuođâpalvâlusâi ovdedem lii äšši, mii ij finnii huámmášume mediast. Tääl sämikielâlij palvâlusâi finnimvuotâ já ovdedem láá ovtâskâs ulmui väärist. Sämikielâlii pargee kyeddimnáál lii piejum liijkás stuorrâ nuađi. Sämikielâlij pargei sajattuv já pargotile kalga pyerediđ. Lasseen Eriksen puovtij oovdân táárbu finniđ äigikyevdilis tutkâmuštiäđu sämmilij tiervâsvuođâčuolmâin. Tääl lii valmâštemnáál tave-eennâmlâš sämisopâmuš raajijd rastâldittee oovtâstpargoost. Staatah kalgeh meddâlistiđ räjioovtâstpargo iästuid ko uárnejuvvojeh sosiaal- já tiervâsvuođâpalvâlusah sämmilijd já tai orniidijn kalgeh väldiđ vuotân kielâ lasseen meid sämmilij sosiaallijd já kulttuurlijd tiilijd. ¶"
  - "Knut Johnsen Kárášjuv spesiaaltuáhtárkuávdáást puovtij oovdân, ete ovdil tááláá Laapi pyecceetipšopirrâduv já Helse Finnmark koskâsii vuolgâttâs- já máksučonâsemlattim sist ellii Suomâst eenâb sämikielâliih äššigâsah, ko vuáhádâh lâi eenâb oovtkiärdán. Kristine Gaup-Grønmo Sämmilii tipšo já aitâr ovdedemkuávdáást Kárášjuuvâst mainâstij, ete sämmilij sosiaal- já tiervâsvuođâpalvâlusâi finnimvuođâ pyereedmân lii vala ennuv porgâhánnáá pargo. Staatâi, kieldâi, pargoadeleijei, hoovdâi já pargei peeleest tarbâšuvvoo čonâdâttâm já ovdâsvástádâs uáiniđ sämmilij tuođâlijd kulttuurân já kielân vuáđuduvvee palvâlemtáárbuid. Sämmilij oovtviärdásij já šiev kvaliteet palvâlusâi turviimân tarbâšuvvojeh ovdâsvástádâs väldim staatâ- já kuávlutääsist, räjioovtâstpargo sehe ohtsâš sämmilâš sosiaal- já tiervâsvuođâtipšoo škovlim. Máttááttâs kolgâččij anneeđ sistees meid tiäđu sämmilij ärbivuáválijn tipšovuovijn. Taažâ seminaarkyesih puovtii sahâvuáruinis oovdân vuávámnáál leijee Säämi Tiervâsvuođâsijdâ – haavâ Finnmarkist. Ton vievâst lii tárguttâs ovtâstittiđ spesiaalpyecceetipšo-, mielâtiervâsvuođâ- já elilâm ulmui palvâlusâid, maid fäälih sämmilijd, ubâlâsvuottân, mii váldá vuotân meid kulttuurlijd sierânâsjiešvuovijd el. sämmilii ivejuurrâm talle ko rähtih tipšovuávám. Taat malli ana sistees meid perruid čujottum palvâlusâid. Finnmarkist ääsih 16 000 sämikielâlâš ässed, Ucjuuvâst já Anarist 4000. Kuávlust láá ohtsis suulân 20 000 máhđulâš äššigâssâd, kiäh tarbâšeh sämikielâlijd spesiaaltuáhtárij palvâlusâid. Oovtâstpargo Suomáin luhostuččij pyereest. Räjioovtâstpargon pyevtittum sämikielâlij sosiaal- já tiervâsvuođâpalvâlusâi ráhtusijd kolgâččij čielgâsmittiđ virgálii oovtâstpargosopâmuš vievâst, mon finnim ovdáničij puoh pyeremustáá Tave-eennâmlij sämisopâmuš peht. Byrokratia kolgâččij kepidiđ já kištottemnjuolgâdusâin kolgâččij leđe máhđulâšvuotâ spiekâstiđ, vâi finnejeh ovdâmerkkân spesiaaltuáhtárpalvâlusâid fällee tipšobuusi já Säämi Tiervâsvuođâsiijdâ palvâlusâid toimâđ Suomâ sämmilijd. Tuáhtárij vuolgâttâsvuáháduvâid kolgâččij toohâđ eenâb oovtkiärdásâžžân sehe pyerediđ tieđettem sämikielâlijd äššigâssáid raajijd rastâldittee sosiaal- já tiervâsvuođâpalvâlusâi kevttimmáhđulâšvuođâin. Lasseen Laapi pyecceetipšopirrâduv já Helse Finnmark koskâsii sopâmuš kolgâččij vijđediđ kuoskâđ vuáđutiervâsvuođâtiipšon. Sosiaal- já tiervâsvuođâsyergi pargovievâ kielâ já kulttuur mättim várás kolgâččij Suomâst leđe siämmáálágán mättimkuávdáš ko Taažâst lii tääl. Seminaar loppâpuátusin pahudui, ete lii tárbu vuáđudiđ pargojuávkku, mii puávtáččij valmâštâllâđ oovdânpyehtim Suomâ, Taažâ já Ruotâ sämitiggijd já tuálvuđ ääši tast ain ovdâskulij säämi parlamentaarlii rääđi peht säämi ministerpargojuávkun já staatân. ¶"
  - "Bluppe-rááiđust almostittum uđđâ tavesämikielâliih kirjeh Bluppe mállásat, Bluppe ja albbas, Bluppe ja ealga, Bluppe ja guovžžačivggat já Bluppe ja goddesáhpánat heivejeh miäldusluhâmužžân sehe sämikielâlii ete eenikielâ já vieres kielâ máttááttâsân. Tai lasseen almostui uđđâsisteddilâs ovdil loopân vuobdum  Bluppe ja miessi -kirjeest. Uđđâ kirjeh lii ruotâkielâst jurgâlâm Hannu Kangasniemi. Kielâ tärhistem lii toohâm Jovnna Ánde Vest. Bluppe –kirjeh lii algâalgâlávt čáállám Inga Borg. Lasetiäđuh täst.    ¶"
  - "Sämitiggevaaljah toimâttuvvojeh jyehi niäljád ive. Puátteeh sämitige vaaljah toimâttuvvojeh ive 2015. Sämitige vaaljâlävdikodde olášut vaaljâid sämitiggeest adelum laavâ 4 lovo já riehtiministeriö vaaljâlattiimist adelem asâttâs (3.11.2006/965) miäldásávt. Jienâvuoigâdvuođâliih láá sämmiliih, kiäh láá merkkejum sämitige vaaljâluvâttâlmân. Jienâvuoigâdvuođâliih sämmiliih láá meiddei vaaljâtoháliih já pyehtiđ riemmâđ vaaljâin iävtukkâssân. ¶"
  - "Majebaargâ 3.4. kulttuureehid já koskoho 4.4. aalmugjuhle täärhib ohjelmist tieđettuvvoo maŋeláá. ¶"
  - "Kuávdoo Aanaar markkân, Juvduu riidon já Aanaarjäävri paaldân pajaneijee säämi kulttuurkuávdáá keđgijuálgán muvrájui meetaalpuureeh, mon siste lijjii eres lasseen vuáđukirje (nelji jieškote-uv kielâversio; suomâkielâlâš, aanaarkielâlâš, nuorttâkielâlâš já tavekielâlâš), šlaantah, moh tääl láá kiävtust, Anarist almostuvvee uđđâsumoseh páihálâšaaviseh (Inarilainen, Ávvir, Lapin Kansa já Pohjolan Sanomat) já ärbivuáváliih sämmiliih, Sámi Duodji -pyevtittâsmerháin riäidudum tyejeh. ¶"
  - "Ličij tuođâi fiijnâ mättiđ kielâ pyerebeht-uv já muu váhá vääivid, et kielâ iä sárnum mii pääihist, ko lijjim ucce. Lam motomijd keerdijd algâttâm škovlâääigi sämikielâ tiijmijd, mut kielâ oppâm ij lah luhostum vuárdámušâi mield. Ovdâmerkkân luvâttuvâst máttááttâs uárnejui káidusmáttááttâssân televisio pehti, já tom lâi väädis čuávvuđ, ko ohtâvuotâ potkânâdâi ubâ ääigi. Nuorttâsämikielâ tiijmijn lii kuittâg lamaš tommittáá ävkki, et oskomield uássin toi keežild must lii lamaš älkkep oppâđ ruošâkielâ, mii lii mii škoovlâst págulâš kielâoppâ aainâs motomij kuursâi verd. Nuorttâsämikielâst já ruošâkielâst ko láá mottoom verd tuođâi siämmáásullâsiih säänih, já motomeh pustaveh. Ryešilijd pustávijd oppim-uv tuše muádi tiijmest. ¶"
  - "Tavesämmilâš juáigus lii tobdosumos ärbivuáválijn säämi vookaalmuusikšlaajâin. Tot lii tavesämmilij ärbivuáválâš muusik já ton nabdeh lemin ohtâ Euroop puárásumosijn ain ellee muusikärbivuovijn. Juáigus ađai lyeti lii ohtuunis oovdâbpuohtum vookaalmuusik. Juáigus čuásáttuvah pyehtih leđe maaŋgah, táválumoseh juáiguseh láá olmoošjuáiguseh. Juáigusáin čujottuvvoo juáigus čuásáttâhân já puohân mii toos lohtâs. Tot kote juáigá, ij juoigâ juáigus, pic juáigá kiännii (juáigus čuásáttuv). Ovdâmerkkân tavesämikielân iättoo: ”Mun juoiggan Heikka Niillasa”, ”Mun juoigâm Heeihâ Nijlâs”. Juáigus čuásáttuvah pyehtih ulmui lasseen leđe sajeh, elleeh, luándu tâi mii peri fáádáid mon jyeigee haalijd juoigâđ. Tavesämmilâš juáigusist láá maaŋgah páihálâšstiijlah já nanosumosávt iäráneh nubijnis Iänuduv-Kuovdâkiäinu já Tiänuleve juoigâmärbivyevih. Juoigâmärbivyevi lasseen lii tavesämmilijn noonâ salmâveisidemärbivyehi, mast kale tast-uv lii kulluumist juoigâmärbivyevi vaikuttâs. ¶"
  - "Nuorttâsämmilij ärbivuáválâš muusik lii leu´dd. Leu´dd tuálá siste ulmuid, eellimpirrâs já páihálâšhistorjá kovvejeijee muštotiäđu. Vassi Semenoja, ohtâ Suonnjel leu´dd-ärbivyevi miäštárijn, lii kuvvim leu´dd etâmáin: ”Leu´dd muštâl tast maht ulmuuh láá iällám.” Leu´dd lii rááhtuslâš prinsiipâi peeleest čuuvtij ereslágán ko tavesämmilâš juáigus. Pyerebeht-uv ohtâvuotâ kärjillii já ryešilii ärbivuáhán lii nanos. Leu´ddijn muštâluvvojeh čuásáttâhulmuu eellim tábáhtuskuáhtáseh tábáhtusah ovdáneijee ráiđun. ¶"
  - "Seminaarist säminuorah puohtii uáinusân sijjân äigikyevdilijd já tehálijd aašijd. Ärbivuáválâš iäláttâsâi tááláš tile, eenikielâ merhâšume, säämi máttááttâsvuávám tehálâšvuotâ já olgosämmilâšvuotâ lijjii tehálumoseh ääših, maid nuorah puohtii jieijâs saavâin uáinusân. ¶"
  - "Nuorâirááđán šaddeh väljejuđ vittâ eidusii jeessân sehe sijjân juáhážân persovnliih värijesâneh. Jesâneh kalgeh leđe 18–25 -ihásiih aktiivliih säminuorah. Rääđi jesâneh iä taarbâš leđe tige jesâneh, iäge sii taarbâš aassâđ sämikuávlust. Meiddei sämikielâ ij taarbâš leđe velttidhánnáá sii eenikielâ, mut sämikielâ mättim lii tuáivuttettee. Nuorâirááđán valjiimist šadda valduđ vuotân, ete jesâneh ovdâsteh ubâ sämikuávlu puohâid kielâjuávhuid nuuvt vijđáht ko máhđulâš.  ¶"
  - "Kuávluovdedem stivrejeijee laavâ mield sämitigge ráhtá Laapi eennâmkoddeohjelm sämikulttuuruási. Eennâmkoddeohjelm stivree eennâmkode kuávluovdedem já aasât mittomeeri eennâmkode oovdedmân. Laapi eennâmkoddeohjelm lii uđâsmittum Laapi littoost Lappi-sopâmušâst. Sämitige stivrâ tuhhiittij čuákkimistis sämikulttuuruási. Uásist lii uáinus ihán 2040 sehe sämikulttuursopâmuš. Sämitigge lii asâttâm kuttâ strategisâš valjim sämikulttuur oovdedmân eennâmkoddeohjelm toimâpaje ääigi 2014-2017. Valjiimeh láá:  eellimvuáimáliih ärbivuáváliih iäláttâsah já ärbivuáválâš tiätu, Tä´lvvsijdd – ellee nuorttâlii kulttuur kuávdáš, palvâlemrááhtus tuáimen, sämikulttuur miäldásâš škovlimpäälgis, kielâ já kulttuurlâš rigesvuotâ sehe párnái já nuorâi Säämi. ¶"
  - "Sämitigge lii huolâstum tast, ete oovdânpyehtim vaikuttâsah já sierâ molsâiävtui vaikuttâsah iä lah tuárvi tutkum ijge selvâttum. Sierâ molsâiävtui kuástádâsâid já ekonomâlijd vaikuttâsâid kolgâččij rekinistiđ já rekinistemvuáđustâsah kolgâččii leđe almolávt árvuštemnáál, vâi sierâ ornimmolsâiävtuid puávtâččij tuođâlávt árvuštâllâđ. Sämitigge ana uáli stuorrâ väännin tom, ete laavâ ohtâvuođâst ij lah suogârdum sosiaal- já tiervâsvuođâpalvâlusâi ruttâdem ovdedem. Sämitigge ana oovdânpyehtim čuolmâlâžžân sämmilij kielâlij já kulttuurlij vuáđuvuoigâdvuođâi sehe kieldâlâš jiešhaldâšem uáinust. Haldâttâs oovdânpyehtimhammiittâs ij meid vääldi ollágin vuotân máhđulâšvuođâid orniđ palvâlusâid raajijd rastaldittee oovtâstpargon. Oovdânpyehtim jođettiččij sämikuávlu uásild palvâlusâi čokkânmân, kooskâi šoddâmân já máhđulávt meid sämikielâlij palvâlusâi hiäjuusmân. Sämitigge ij tuhhit sosiaal- já tiervâsvuođâministeriö oovdânpyehtim já váátá, ete oovdânpyehtim ráhtoo uđđâsist nuuvt, ete oovdânpyehtim vaikuttâsah, ruttâdem, härvis asâttem já sämmilij kielâliih vuoigâdvuođah váldojeh vuotân palvâlemráhtus oovdedmist. ¶"
  - "Stivrâ tuhhiittij kyehti ciälkkámuš Iänuduv kieldân. Kieldâ lâi pivdám sämitiggeest ciälkkámuš kyehti proojeektvuáváámist: sämivaikuttâsâi miäruštâllâm kieldâlâš miärádâstoohâmprosessist já sämikielâ já -kulttuur iäláskittemprojektist. Sämitigge miäruštâlâi vuáđulávt vuáváámijd kieldâlij lahâasâttem háárán, aalmugijkoskâsij kenigâsvuođâi háárán sehe uđâsmitmij háárán, maid valmâštâleh staatâhaldâttuvvâst. Miäruštâllâm mield vuáváámijn láá mieldi tagareh oovdânpyehtimeh,  moh iä kulloo kieldâlâš jiešhaaldâšmân já luávkkájeh sämmilâš kulttuurjiešhaldâšem.  Sämitigge oonij vuávámijd uáli vááijuvlâžžân já lahâasâttem vuástásâžžân. Sämitigge almottij, ete vuástálist kuohtuid projektijd. Sämitigge kiddij huámášume meid toos, ete Iänuduv kieldâ ij lah tiävdám lahâaasâtlâš kenigâsvuođâs rähtiđ oovtviärdásâšvuotâvuávám já oovdânpuáhtá, ete kieldâ pehtilit säämi kielâlaavâ olášuttem. Sämitigge almottij, ete lii vaalmâš oovtâstpaargon kieldáin oovtviärdásâšvuotâvuávám rähtimist já sämmilij kielâlij já kulttuurlij vuoigâdvuođâi turviimân Iänuduv kieldâst. ¶"
  - "Oulu pispekodde uárnee Sämmiliih kirhoost -seminaar Sajosist lávurduv 4.2.2012 tme 9.30 - 21.00. Ohjelmist láá mielâkiddiivááh sahâvuáruh já paaneelsavâstâlmeh sehe ehidist vuoiŋâlâš muusik konsert. Peeivi ohjelm já puurâdmeh láá ulmuid nuuvtá. Keejâ ravvuid puurâdmáid almottâtmist. ¶"
  - "Palhâšumelävdikodde čokkânij Avelist 13.1.2010 kieđâvuššâđ nommâkiišton väljejum pargováljukode iävtuttâs nommâiävtuttâsâin sehe uđđâ já tärhistum kištonjuolgâdusâin. Palhâšumelävdikodde lâi siämmáá mielâ pargováljukuddijn tast, et árvuštâllâmnáálá tuhhiittum nommâiävtuttâsâin ij kavnuu ohtâgin kišto njuolgâdusâi vátámâšâid tevdee iävtuttâs. Nuuvtpa palhâšumelävdikodde meridij iävtuttiđ pargováljukode iävtuttâs miäldásávt, et Sämitigge uárnee uđđâ, palhâšumelävdikode tuhhiittem njuolgâdusâi miäldásii nommâkišto 18.1.2010 – 17.3.2010. Kištoäigi lii kyehti mánuppaje. Uđđâ kištoost váldojeh vuotân sierânâs vátámâšâttáá palhâšumelävdikode 10.12.2009 hilgon iävtuttâsah. ¶"
  - "Rááđán väljejuvvojeh vittâ eidusâš jeessân sehe sijjân juáhážân persovnliih värijesâneh. Jesâneh kalgeh leđe 18-25-ihásiih aktiivliih säminuorah. Lasseen väljejuvvojeh vittâ pissoo äššitobdee. Äššitobdeejesâneh kalgeh leđe valjiidijn 15-17-ihásiih. Rääđi jesâneh iä taarbâš leđe tige jesâneh, iäge sij taarbâš aassâđ sämikuávlust. Meid sämikielâ eeni-kielân ij lah velttidmettum, mut sämikielâ táiđu lii tuáivuttettee. Nuorârääđi valjiimist šadda válduđ vuotân, et jesâneh ovdâsteh ubâ sämikuávlu sehe jieškote-uv kielâjuávhuid nuuvt pyereest ko máhđulâš. ¶"
  - "Nuorâirääđi lii ohtâ sämitige lävdikuudijn, moos kuleh 5 eidusii jeessân já sii persovnliih värijesâneh sehe 5 äššitobdeejeessân. Eidusiih jesâneh já värijesâneh láá 18-25-ihásiih já äššitobdeejesâneh 15-17-ihásiih. Nuorâirääđi toimâsuárgán kuleh puoh säminuorâid já säminuorâi eellimtile kyeskee ääših. ¶"
  - "Säminuorâi taaidâtábáhtusân láá almottâttâm 24 musijkkárid tâi muusikjuávkkud. Muusikpitáh láá rock, lávlum, juoigâm, rapp já instrumentaalmuusik. Almottâtmeh láá puáttám puohâin sämikuávlu kieldâin já Ruávinjaargâst. Tábáhtusân uárnejuvvojeh sáátuh puohâin sämikuávlu kieldâin. Tärhibeh tiäđuh sáátuin, ijâstâlmist já puurâdmijn toimâttuvvojeh škovláid. Tiäđuh piäijojeh meiddei neetin, čuávu www.samediggi.fi . "
  - "Sämmilij vuoigâdvuođâid kieđâvuššee olmoošvuoigâdvuotorgaanij uđđâsumoseh avžuuttâsah ¶"
  - "2. riemih jotelávt toimáid vâi suojâleh já ovdedeh anarâš- já nuorttâlâškielâ, moh láá eromâšávt uhkevuálásiih kielah, eromâšávt nuuvt ete uárnejeh pisovâš kielâpiervâlijd, ¶"
  - "76. Sierânâsraportistee avžuut, ete Tave-enâmeh já eromâšávt Ruotâ tovâččii tárbuliih uđâsmitmijd, main visásmiteh sämitiggij – sämiaalmugij alemus ovdâstemorgaanin – ovdiist stuárráb jiečânâsvuođâ staatâ lájádâsâi já virgeomâhái háárán. Ulmen lii sämitige jiečânâs miärádâstoohâmvääldi lasettem. ¶"
  - "85. Tave-enâmeh kolgâččii sämitigijguin ráđádâlmáin koordinistiđ tooimâid, moiguin viggeh estiđ šoŋŋâdâhnubástus háitulijd vaikuttâsâid sämmiláid. Siämmást kolgâččii visásmittiđ, ete uđâsmuvvee energiakäldei kiävtu ovdedem várás rähtee tooimâin, tego pieggâvuáimáttuvâi rähtimist, ij alnees lah háituliih vaikuttâsah sämmilij iäláttâssáid. ¶"
  - "Sämitigge uárnee uđđâ anarâš- já tavesämikielâlâš aabis almostittemtilálâšvuođâ Anarist Siijdâ auditoriost majebaargâ 07.09.2010 tme 12.00. Tilálâšvuođâst oovdânpuáhtojeh uđđâ anarâš- já tavesämikielâliih aabiseh. ¶"
  - "Ko anarâš kielâpiervâltooimâ puátusin šoddii anarâškielâliih luokah, te lâi velttidmettum pyevtittiđ meiddei eenikielâlâš algâmáttáátâs várás materiaal. Ovdeláá pyevtittum materiaaleh lijjii čäällimvyevis peeleest puárásmâm, ige taid innig puáhtám kevttiđ tagarin máttááttâsâst. Matti Morottaja kietâčäällimpargo puátusin almostittoo tääl digitaalteddilâssân Muu aabis, čohčâ-kirje. ¶"
  - "SaKaste lii Tave-Suomâ maaŋgâsuárgásiih sosiaal- já tiervâsvuođâpalvâlusah – ovdedemrááhtus já toimâmaalij ruotâsmittem Tavekuávlu Kaste – PaKaste II – proojeekt uásiproojeekt. Projektist ovdeduvvojii já ruotâsmittojii sosiaal- já tiervâsvuođâhuolâttâs ohtsiih toimâmaalih, moi siskáldâssân lijjii säämi puárásji- já arâšoddâdempargo. Ovdedeijeeäššitobdeetiimij pargo puátusin porgui Säämi puárásijpargo tyejipiergâskassâ, www.kuati.fi - sämikielâlii arâšoddâdem-pargojuávhu materiaapaŋkkisiijđoh já Säämi arâšoddâdem aargâ tooimâi ravvuuh. ¶"
  - "Kielâtaho-palhâšumáin säämi kielâ rääđi lii haalijd kiddiđ huámášume toos, ete Mielenterveystalo.fi-oovtâspargoproojeekt lii olášuttám sämmilij kielâlijd palvâlusâid uđđâäigásâš vuovvijn, mii juksá stuorrâ juávhu sämikielâlijd ulmuid. Mielenterveystalo.fi-oovtâspargoproojeekt viermialmostittem Jieštipšoraavâ já ton kevttim iävá lah ááigán tâi pááikán čonnâšum. Jieštipšoraavâ juksá viermialmostittemin sämikielâlâš aalmug nuuvt sämikuávlust ko ton ulguubeln. Viermist toimâm já ravvui já tieđettemčallui almostittem viermist lává táálááh palvâlushäämih, maid kalga ovdiist lasettiđ valmâš palvâlushaamij lasseen. ¶"
  - "Sämmilij máhđulâšvuođah paijeentoollâđ jieijâs poolitlijd instituutioid já uásálistiđ sämisiärvádâhân láá pyereh. Sämmilijn lii máhđulâšvuotâ jienâstiđ sämitiggevaaljâin já älgiđ iävtukkâssân. Nuorttâlâšâin láá jieijâs ovtâstemorgaaneh. Sämmiliih láá ovdâstittum kieldâ váldustiivrâin Iänuduvvâst, Anarist, Suáđigilist já Ucjuuvâst. Kieldâ ässeemeeri, piäláduvâi politiik já sämmilij koskâmiärálâš uási kieldâ jienâvuoigâdvuođâlijn vaikutteh toos, ete kalle sämmilâš iävtukkâs väljejuvvoo kieldâ váldustiivrân já magareh toimâmáhđulâšvuođah sist láá. ¶"
  - "Sämitige stivrâ meridij oovdânpyehtiđ máttááttâs- já kulttuurministeriön já pirâsministeriön ete toh tievâsmitáččii pirâsšoddâdem já –tiäđulâšvuođâ ovdedem pargojuávhu sämitige ovdâsteijein. Pargojuávhu pargon lii el. tubdâstiđ pirâsšoddâdem ovdedemtáárbuid já toohâđ iävtuttâsâid tain. Sämitige uáinu mield Suomâ aalmugijkoskâsiih kenigâsvuođah já biodiversiteetstratergia- já toimâohjelm olášuttem väätih, ete sämmilij luándu maaŋgâhámásâšvuotân lohtâseijee ärbivuáválâš tiätu já sämmilii pirâsšoddâdem táárbuh váldojeh vuotân pargojuávhu pargoost. Sämitigge pahudij ain, ete pirâsšoddâdem lii sämmiláid já sämikulttuurân uáli tergâd. ¶"
  - "Ollâtásásâš paddimstudio heivee vättee muusik paddiimân. Studiotiilijn kullojeh studio, lávlumvistááš, jienâtarkkuuttâh já live-editistemtile. Studiotiilijn västid Säämi máttááttâskuávdáš, mutâ kuávdáá olgopiälásiih väärridmeh puátih Saijoos kongres- já tábáhtuspalvâlusâi peht. ¶"
  - "Algâaalmugáid kyeskee aalmugijkoskâsiih sopâmušah já julgáštušah ¶"
  - "Aalmugijkoskâsiih olmoošvuoigâdvuotsopâmušah láá staatâsopâmušah. Taid ratifisisteh Suomâst aasâtmáin asâttâs, mii ana sistees sopâmuš miärádâsâid. Olmoošvuoigâdvuotsopâmušâid kalga Suomâst väldiđ vuotân talle ko uđâsmiteh lahâasâttem, riehtivuáháduvvâst sehe eromâšávt vuáđulahâváljukode peleväldimijn. Sämmilij tuođâlâš syeji šadda vuoigâdvuođâin, maid aalmugijkoskâsiih sopâmušah já aalmuglâš lahâasâttem tähideh. ¶"
  - "Olmoošvuoigâdvuotsopâmušâi olášuttem koceh aalmugijkoskâsiih äššitobdeeorgaaneh. Suomâ kalga raportistiđ orgaanáid merikoskâsávt sopâmuš olášutmist Suomâst já tast, maht tot lii váldám vuotân aalmugijkoskâsij sopâmušâi olášuttem koccee orgaanij avžuuttâsâid. Merikoskâsâš rapotistmist västid Suomâst olgoašijministeriö, mii kulá sierâ ministeriöid, virgeomâhâid, sämitige já aalmuglâšseervijd raapoort rähtim várás. Sopâmušâi olášuttem koccee orgaaneh pyehtih meid kolliđ Suomâ já kuullâđ sierâ čonâsjuávhuid raportij várás. Staatâi merikoskâsâš raportij lasseen orgaaneh väldih vuástá algâaalmugijn já aalmuglâšseervijn ciälkkámušâid já uáinuid sopâmušâi olášutmist. ¶"
  - "KP-sopâmuš 27 artikla mield tain staatâin, main láá aalmugliih, oskoldâhliih teikâ kielâliih ucceeblovoh, tágáráid ucceeblovoid kullee ulmuid ij uážu kieldiđ vuoigâdvuođâ oovtâst eres juávhu jesânijguin navdâšiđ jieijâs kulttuurist, tubdâstiđ já hárjuttiđ jieijâs oskolduv teikâ kevttiđ jieijâs kielâ. Artikla tuurvâst sämmilij vuoigâdvuođâ navdâšiđ oovtâst juávhoinis jieijâs kulttuurist. ¶"
  - "Sopâmuš artiklast 7 staatah čonâdâteh lääččiđ tiilijd, moh taheh máhđulâžžân ucceeblovokielâ siäilum já čonâdâteh meddâlistiđ raijiittâsâid, moh estih ucceeblovokielâid miänástuđ. Kuávlulijd kieláid teikâ ucceeblovokieláid kyeskee sierânâstooimah iä onnuu, ete toh láá vijđásubbooht kiävttum kielâi sárnoo aalmug olgoštem, jis tâi tooimâi ulmen lii ovdediđ täsiáárvu tom kielâ kevttei já eres aalmug kooskâst teikâ ääšimiäldásávt väldiđ vuotân tai kielâi sierânâssajattuv. Artikla váátá, ete staatah huolâtteh tast, ete jo lemin teikâ uđđâ haaldâtliih rääjih iä räähti estuu ucceeblovokielâ oovdedmân. ¶"
  - "Artiklai 9 já 10 mield ucceeblovokielâ kalga pyehtiđ kevttiđ riehti-, haldâttâh- já virgeomâhâšášástâlmist. Staatah kalgeh meid visásmittiđ, ete staatâst láá ucceeblovokielâliih juávkkuviestâdemniävuh (artikla 11). ¶"
  - "Sämikulttuurist ärbivuáválâš kulttuurolgospyehtimeh uáivildeh juoigâm, sämityeje, sämitaiđuu, mainâstemäärbi já oskomušâid, kirjálâšvuođâ, sämikielâlijd päikkinoomâid sehe sämmilâš huksimäärbi (el. kuáđih, lavŋekuáđih, ereslágán ääitih). Lasseen sämmilâš toovlášoskoldâhân kullee uhredem sieidijd kulttuurolgospyehtimlii . Uđđâsumoseh kulttuurolgospyehtimeh uáivildeh modern sämimuusik, teatter já elleekovetaiđuu. ¶"
  - "(c) sosiaalliih vuáháduvah, rituaaleh já juhletilálâšvuođah; ¶"
  - "(e) ärbivuáváliih kietâtyejitááiđuh. ¶"
  - "Ive 1948 tuhhiittum OA olmoošvuoigâdvuođâi almosmaailmlâš julgáštu š lii aalmugijkoskâsij olmoošvuoigâdvuođâi vuáđu. Puoh maailm staatah láá keevâtlávt tuhhiittâm tom. Veikâ julgáštuš ij lah staatâsopâmuš, tast lii riehtiopâlâš kenigitteevuotâ ko ton vuáđuld láá ovdedum aalmugijkoskâsiih sopâmušah olmoošvuoigâdvuođâi pyereedmân. Julgáštuš ij kieđâvuš sierâ algâaalmugij já ucceeblovoi vuoigâdvuođâid, mutâ täähid puoh aalmugjuávhoid siämmáá vuoigâdvuođâid já kenigâsvuođâid sehe täsiárvusijd máhđulâšvuođâid eelliđ jieijâs kulttuur miäldásávt olgoštemttáá já mielâväldittáá. ¶"
  - "Julgáštuš tehálumoseh artiklah kyeskih algâaalmugij jiešmeridemvuoigâdvuotân, vuoigâdvuotân jieijâs kielân já kulttuurân, staatâi ovdâsvástádâsân algâaalmugkulttuurij turviimist, algâaalmugij vuoigâdvuotân luánduvaarijn sehe julgáštuš kiäldá jyehilágán viggâmušâid suddâluttiđ algâaalmugijd. ¶"
  - "Algâaalmugjulgáštuš lii valdum muáddi staatâ lahâaasâtmân, mutâ iänááš uássin staatah láá annaam julgáštuš tuše mooraallávt kenigitten. OA algâaalmugraportistee professor James Anaya lii árvuštâllâm suu raportist OA almosčuákkimân algâaalmugjulgáštuš olášuttem já merhâšume. OA almosčuákkim miärádâsâin láá lavâliih kenigâsvuođah. Anaya mield julgáštuš čáittá maailmvijđosâš ohtsâšibárdâs algâaalmugvuoigâdvuođâi siskáldâsâst ja kenigâsvuođâ ovdediđ olmoošvuoigâdvuođâid OA sopâmušâi miäldásávt. Motomeh julgáštuš uásisyergih tego olgooštmettumvuotâ, kulttuur koskâmettumvuotâ, omâdâh já jiešmeridemvuoigâdvuotâ láá šoddâmin uássin aalmugijkoskâsâš táválii vuoigâdvuođâ noormâ. Julgáštuš meid vuáđuduvá maaŋgáid staatâi ratifisitem olmoošvuoigâdvuotsopâmušáid, moh láá staatâid lavâlávt kenigitteeh. ¶"
  - "Aalmugijkoskâsâš pargoseervi ILO sopâmuš nr 169 algâaalmugij já hiäimuaalmugij vuoigâdvuođâin lii tuhhiittum ive 1989. Sopâmuš lává ratifisistâm tave-enâmijn Taažâ já Tanska. Sopâmuš ratifisistem lii lamaš Suomâ olmoošvuoigâd-vuođâpooliitlii ulmen kuhháá. Sopâmuš ratifisistem valdui vuossâmuu keerdi ulmen uáiviminister Jyrki Katais haldâttâsohjelmân. Sopâmuš tehálumoseh artiklah 14 já 15 kieđâvušeh algâaalmugij vuoigâdvuođâ enâmân, čáácán já luánduvaarijd. ¶"
  - "Suomâ sämitiggeest láá kulmâ ovdâsteijee staatârääđi nomâttem ráđádâllâmairâskoddeest. Sämitige ovdâsteijein lii sárnumvuoigâdvuotâ sopâmušráđádâlmijn sehe vuoigâdvuotâ kyeđđiđ uáivilis pevdikiirján. Sämitige já Ruošâ sämmilij ohtsâšpargo-orgaan säämi parlamentaarlâš rääđi lii sooppâm, ete sämmiliih ráđádâleh ohtân aalmugin ráđádâlmijn já ete sämmilij ohtsiih uáivileh suáppojeh SPR:st. ¶"
  - "Ucceeblovoraamisopâmuš teemaatliih čielgiittâsah ¶"
  - "Suomâ sämitige ovdâsteijeeh, saavâjođetteijee Klemetti Näkkäläjärvi já sämitige stiivrâ jeessân Nilla Tapiola lává tuđâvááh aalmugijkoskâsii artikla 8(j)-pargojuávhu čiččâd čuákkim puáđusáid. “Sämmiláid luándu maaŋgâhámásâšvuotân lohtâseijee ärbivuáválii tiäđu suojâlem já aalmugijkoskâsii ärbivuáválii tiätun lohtâseijee miärádâstoohâm lii tuođâi tehálâš. Čuákkim vuáđuld lii čielgâs, et nuuvt Suomâ, ko puo eres-uv enâmeh, kalgeh pehtilittiđ ärbivuáválii tiäđu suojâlem já aalmugijkoskâsij kenigâsvuođâi olášuttem,” saavâjođetteijee Klemetti Näkkäläjärvi muštâlij. ¶"
  - "Čuákkimân uásálistii sämmiliih meid Taažâst já Ruotâst. Suomâ sämitige ovdâsteijeeh lává savâstâllâm Taažâ já Ruotâ sämitige ovdâsteijeiguin sämmiláid tehálij aašij oovdedmist čuákkimmiärádâssáid.  “Lii tehálâš, et aalmugijkoskâsijn čuákkimijn jieškote-uv enâmij sämmiláid kávnoo äigi ohtsâšpalaveráid já –suogârdâlmáid. Sämmilij ovdâstâslâš orgaanâi tááhust lii tehálâš leđe mieldi miärádâstoohâm kuávdážist, mudoi mij monâttep vaikuttemmáhđulâšvuođâ”, tiäduttává Näkkäläjärvi já Tapiola. ¶"
  - "Čuákkimist tohhui iävtuttâs uđđâ artikla 8(j) olášuttem maaŋgâihásâžžân pargo-ohjelmân. Maaŋgâihásâš pargo-ohjelm stivree biodiversiteetsopâmuš čäällimkode já sopâmušuásipeelij tooimâ.  Čuákkimist valmâštâllui strategia biodiversiteetsopâmuš artikla 10(c) lahtemân artikla 8(j)-pargojuávhu paargon. Artikla 10(c) suoijâl táválii luándukevttim, maid hárjutteh kulttuurlâš vuovij miäldásávt pištee vuovvijn. Čáukkim iävtut, et artikla 10(c) olášutmân ráhtojeh ravvuuh já et aalmugliih biodversiteetstrategiah tuárjuh pištee táválii luándukevttim. Puoh tooimâid artikla 8(j) olášutmân kalga valmâštâllâđ já olášuttiđ oovtâstpargoost algâaalmugijguin. “Táválii luándukevttim suojâlem lii tehálâš meid ärbivuáválii tiäđu suoijâlmân. Suomâst artikla 10(c) suojâlem luándukevttim lii sämmilij ärbivuáválij iäláttâsâi pištee luándukevttim. Suomâst artikla 10(c) olášuttem lii pááccám huámmášhánnáá já mij šoddâp iävtuttiđ, et uđâsmittum Suomâ biodiversiteetstrategiast kieđâvuššoo sämmilij pištee luándukevttim turvim”, Näkkäläjärvi muštâl. ¶"
  - "Sämitige oppâmateriaalpargo, keevâtliih fiäráneh materiaalpargoost ¶"
  - "Aanaarsämikielâ lii lamaš ovttuu ucceeblohosajattuvâst: ton sárnoimeeri lâš lamaš alemustáá suullân tuhháát sárnod3. Ive 1997 Anarâškielâ servi vuáđudij kielâpiervâl, ko nuorâmus kielâsárnoo lâi talle nubálovihásâš. Kielâpiervâl áánsust kielâ lappum lii orostâm já álgám iäláskiđ. Aanaarsämikielâ sárnoi meeri lii Sämitige lovottuv mield suullân 300. Nuorttâsämmiliih Nuorttâsämmiliih láá Kuáláduvnjaargâ algâaalmug, kiäh láá nube maailmsuáđi keežild monâttâm ärbivuáválijd suhâkuávluidis Piäcámist. Nuorttâsämmiliih láá oskolduvâs peeleest ortodooksah4. Nuorttâkuávlu jiešvuođah láá uáinimist el. nuorttâsämmilij kárvudâtmist, juhle- já utkeärbivyevist sehe purrâmâšärbivyevist. Teháliih siärvuslâšvuođâ lasetteijee tahheeh nuorttâsämmilijn láá el. tejâkulttuur, ärbivuáváliih sierah, nuorttâlâškatriltanssâ, kässeekeđgihervim, veddipargoh já ráánu kođđeem.  ¶"
  - "Säämi muštâlemärbivuáhán kulá luándulávt kielâlâš olgospyehtim riggodâh, saanij valje já olgospyehtimij maaŋgâhámásâšvuotâ. Säämi muštâlus lii távjá uási maidnii muštoid, muštâččem mastnii tuođâlâš tábáhtusâst tâi nube mainâsist. Muštâlusah já mainâseh lohtâseh távjá soojijd, tábáhtussáid, ulmuid, pennuid, poccuid, jieškote-uvlágán pargoid já luándualmonáid. Säämi muusik – já muštâlemärbivyevi pehti finnee páárnáš tiäđu säämi eellimvuáhán já kulttuurân kullee aašijn. Kovetaaidâ lii ohtâ olgosadelemhäämi, mii oovded párnáá mielâkuvviittâs já ruokkâdvuođâ jiešolgosaddelmist. Taaidâšoddâdem viggâmužžân lii párnáá persovnlâšvuođâ maaŋgâpiälásii oovdedmân. Párnáiguin kolgâččij kevttiđ nuuvt ennuv rijjâ koválâš olgosadelem, ko máhđulâš. Ivnijd já haamijd uápásmem konkreetlâš tiiŋgâi pehti lii jo aarâh muddoost jiärmálâš. Taiduu vuovijguin puáhtá sämmilâšvuođâ kieđâvuššâđ maaŋgâpiälásávt. Uccâ párnáiguin lii tehálumos vuáttámušlâšvuotâ já aašij kieđâvuššâm kuuvij já porgâmij pehti. Säämi sänikevttim ärbivyehi lii nanos. Párnáimainâs- já mainâsärbivyehi sirdâšuvá iänááš párnáikirjálâšvuođâst. Maaŋgâ säämi párnáikirje vuáđđun lii ohtâvuotâ argâmaailm já uáinimettum maailman kooskâst. Kiirjijn luptân uáinusân sämikielâ riggodâh, mii lii tehálâš ubâ kulttuurärbivyevi ibbeerdmân29. ¶"
  - "Páárnážân ráhtoo persovnlâš aarâhšoddâdemvuávám (aavu) ovtâspargoost párnáá vaanhimijguin tâi iärásij párnáá huolâttâsâst västideijee ulmuiguin. Aavu ulmen lii párnáá ohtâgâslâš já vaanhimij uáinui vuotânväldim tooimâ orniimist el. párnáá vuáttámušah, táárbuh já puátteevuođâ uáinuh, párnáá mielâkiddiivâšvuođâ čuásáttuvah, nanoduvah já párnáá ohtâgâslâš torjuu já stivrim táárbuh. Aarâhšoddâdemvuáváámist suáppoo vaanhimijguin ovtâspargo toimâmvuovijn. Páárnáš jieš puáhtá meiddei uásálistiđ aarâhšoddâdemvuávám rähtimân já árvuštâlmân vaanhimij já pargojuávhu oovtâst sooppâm vuovvijn37. Aarâhšoddâdemohtâduvâin uárnejeh merikoskâsijd vuávámčuákkimijd perruiguin. ¶"
  - "Pargojuávhu árvuštâllâm riäidun láá aicâdem, dokumentistem, jieijâs pargo árvuštâllâm, ovdedemsavâstâlmeh ovdâulmuin, ohtâdâhkuáhtásiih pargosaječuákkimeh já ubâ kieldâ säämi aarâhšoddâdem pargočuákkimeh. Säämi aarâhšoddâdemvuávám siskáldâsâst já toimâmvuođâst čuákkejuvvojeh vuávám vuáđđun macâttâsah Tave-Suomâ sosiaalsyergi mättimkuávdáá tooimâst. Säämi aarâhšoddâdem ovdedempargoost acâttâs pehti finnejum tiäđoin puáhtá ávhástâllâđ. 6.4. Torvâlâšvuo đ âvuávám Peivitipšo torvolâšvuođâvuáváámân kuleh nuuvt pargei ko párnáid-uv kyeskee lahâaasâtlâš já eres torvolâšvuođâ já tiervâsvuođâ kyeskee vuáváámeh. Peivitipšolaahâ kenigit toimâohtâduv huolâttiđ peivitipšo torvolii orniimist. Peivitipšo torvâlâšvuođâvuávám lii piäluštâsvuáváámist vijđásub olestorvolâšvuođâ pyereedmân já tolâmân sihtejeijee äššikirje. Torvâlâšvuođâvuáváámist lii meeri árvuštâllâđ tooimâ äštee vaarâid já čielgiđ tooimâ riiskâid väldimáin vuotân peivitipšo asâttellee laavâi kuávdášlâš vátámâšâid, toimâohtâduv pargosuojâlem toimâohjelm sehe pargotiervâsvuođâhuolâttâs pargosaječielgiittâsâid. Tarkkuustâllâm pirrâdâhân kuleh el. toimâohtâduv pargojuávkku, tipšo párnááh, toimâohtâduvâst kolliistellee ulmuuh, toimâohtâduv šiljo já visteh sehe toimâriäiduh já aldaipiirâs40. Säämi aarâhšoddâdemohtâduvâin olášittum kulttuurân kullee maaŋgâpiälásâš toimâ párnáiguin el. tulâstâllâm, sierâlágán tábáhtussáid já mađhijd uásálistem váátá muneorniistâlmijd, ovtâspargo já torvolâšvuođâaašijd vuotânväldee vuávám sehe tuárvi pargojuávkkuresurssijd. Maađhijd puáhtá orniđ ovtâspargoost párnáin perruin, suvváin já reesuurspargojuávhoin, mut meiddei täin tilálâšvuođâin kalga tooimâst västideijee pargojuávkku čielgiđ ovdâsvástádâs- já torvolâšvuođâkoččâmâšâid vaanhimijguin muuneeld. Aarâhšoddâdemohtâduvâin ráhtojeh párnái jođettemravvuuh sehe suáppojeh táárbu mield oovtâst párnái vaanhimijguin kirjálávt párnái uásálistmist el. moottorkiälkká-, kärbis- ye. mađhijd já tain vaattum torvopiergâsijn (torvokapereh, kááijumliivih). 6.5. Sierânâs toorjâ aarâhšoddâdmist Jyehi párnáá šoddâm, ovdánem já oppâm lii ohtâgâslâš. Páárnáš puáhtá tarbâšiđ torjuu fyysilâš, tiäđulâš, táiđulâš, tobdoeellim tâi sosiaallâš ovdánmis uásisuorgijn. Torjuu tárbu puáhtá šoddâđ talle, ko párnáá šoddâmtileh aštâšuveh tâi toh iä turvii suu tiervâsvuođâ já ovdánem41. Eromâšávt aarâhšoddâdem já ravviittâh kolgâv toimâđ čovgâ ovtâspargoost párnái oppâmvädisvuođâi já arâhis torjuu táárbu tubdâmist. Ko vaanhimeh tâi aarâhšoddâdempargojuávkku äiccih párnáá ovdánmist ájánem tâi spiekâstem, kalga savâstâllâđ oovtâst, mii párnáá ovdánmist lii ohtâgâslâš tâi persovnlâšvuođâ jiešnaalijd já mast lii torjuu tárbu. Tooimâ vuolgâsajeh láá párnáá ohtâgâslâšvuođâ vuotânväldim já jieštobdo nanodem. Ávusvuotâ já luáttámušlâš tile párnáá vaanhimij já pargojuávhu kooskâst lääččih vuáđu tuáimee ovtâspaargon párnáá pyerrin. Táárbu mield puáhtá árvuštâllâm toorjân haahâđ äššitobdee ciälkkámuš vaanhimijguin sooppum vuovvijn. Tárbulijd toorjâtooimâid puáhtá algâttiđ tállán ko torjuu tárbu lii aiccum. 6.6. Ovdâmáttááttâs Ovdâmáttááttâs lii uási aarâhšoddâdem. Kieldâst lii laahân vuáđuduvvee kenigâsvuotâ orniđ ovdâmáttááttâs. Ovdâmáttááttâs puáhtá orniđ jo-uv peivitipšoost tâi škoovlâst. Talle ko ovdâmáttááttâs uárnejuvvoo peivitipšosaajeest, ovdâmáttááttâsân heiviittuvvoo tievâsmittee uássin meiddei peivitipšo lahâasâttâs. Sämikuávlust sämikielâlâš ovdâmáttááttâs uárnejuvvoo vuáđumáttááttâs ohtâvuođâst.  ¶"
  - "Ovdâmáttááttâs olášittoo vuáđumáttáátâslaavâ mield. Ovdâmáttááttâs máttááttâsvuávám vuáđustâsah stivrejeh väldikodálávt ovdâmáttááttâs siskáldâs, kvaliteet já páihálij máttááttâsvuáváámij rähtim. Sämikielâiguin adelum ovdâmáttááttâs kielâlâš ulmeh láá siämmááh ko eres-uv ovdâmáttááttâsâst. Páárnážân kalga šoddâdem já máttááttâs iššijn adeliđ máhđulâšvuotâ oppâđ meiddei säämi kulttuuräärbi. Máttáátâs tiäduttâssyergih láá säämi kulttuur, eromâšávt juáigus já tyejeh, iäláttâsah, eellimvyehi já páihálâš luándu. Kielâlâš já kulttuurärbivyevi jotkum kalga ovdediđ ovtâspargoost páihálijn siärváduvváin42. 7. OVTÂSPARGO JÁ OVDÂSVÁSTÁDÂS 7.1. Šoddâdemkyeimivuotâ vanhimijguin já suvváin Šoddâdemkyeimivuotâ lii koskâvuotâ, mast pargojuávkku, vaanhimeh já párnáá huolâtmân uásálistee ulmuuh tiäđulávt čonâseh párnáá šoddâm, ovdánem já oppâm tuárjumân. Kyeimivuođâst vaanhimeh, suuhâ já pargeeh láá täsiviärdásiih, mut jieškote-uvlágáneh párnáá tobdeeh. Párnáá pääihi já aarâhšoddâdempalvâlusâi noonâ ovtâspargo tuárju párnáá jienâ kullum. Párnáást lii vuoigâdvuotâ uásálistiđ, vaikuttiđ já šoddâđ kuulluđ jyehipiäiválijn puđâldâsâin já sierâdmijn.  ¶"
  - "Aalmugijkoskâsiih sopâmušah Aarâhšoddâdem arvuvuáđu linjejeh maaŋgah aalmugijkoskâsiih sopâmušah. Suomâ lii ratifisistám maaŋgâid aalmugijkoskâsijd sopâmušâid, moiguin tot lii čonâsâm sämmilij kielâ já kulttuur siäilutmân já oovdedmân. Tágáreh láá el. Kuávlulâš kielâid tâi ucceeblohokielâid kyeskee Eurooplâš vuáđukirje (SopS 23/1998) já Aalmuglâš ucceeblovoi suojâlem kyeskee raamialmossopâmuš (SopS 2/1998), KP-sopâmuš (SopS 7/1976) já Párnáá vuoigâdvuođâi sopâmuš (SopS60/1991). Ive 2007 tuhhiittum OA algâaalmugijd kyeskee julgáštus čuujoot mooraallâš äššikirjen sunde meiddei algâaalmugij olmoošvuoigâdvuođâi ovdánmân puátteevuođâst. Párnáá vuoigâdvuođâi sopâmuš kenigit sopâmušriijkâid turviđ párnáid uási ohtsâškode vyeimivaarijn, vuoigâdvuođâ uásálistiđ jieijâs kyeskee miärádâstohâmân já ohtsâškodde-elimân sehe vuoigâdvuođâ suoijâlmân já huolâtmân. Peivitipšoost párnáá uásálâšvuođâst lii saahâ siärvusân kulâmist já toos vaikutmist. Sopâmušâst tiäduttuvvoo párnáá hiäđu uáinimčievâ puohâin párnáá kyeskee tooimâin. Suomâ lahâasâttâs Vuáđulaavâ vuáđuvuoigâdvuođânjuolgâdusâin aarâhšoddâdem olášutmist kuávdášlâš vuoigâdvuođah láá oovtviärdásâšvuotâ, olmoošáárvu luávkkááhánnáávuotâ, ohtâgâs rijjâvuođâ já vuoigâdvuođâi turvim, oskoldâhrijjâvuođâ, párnáá vuoigâdvuotâ uásálistiđ já vaikuttiđ jieijâs aargâ já ovdánemtääsi tááhust tehálâš aššijd sehe kielâlâš já kulttuurlâš vuoigâdvuođah. Suomâ vuáđulaavâ mield lii sämmilijn algâaalmugin vuoigâdvuotâ paijeentoollâđ já ovdediđ jieijâs kielâ já kulttuur (PL 17.3 §). Almolâš vääldi kenigâsvuottân lii vuáđulaavâ 22 §:n mield turviđ vuáđuvuoigâdvuođâi já olmoošvuoigâdvuođâi olášuttem. Sämmilij vuáđuvuoigâdvuođânjuolgâdus oovtâst 22 §:jn kenigit almolâš vääldi tuárjuđ säämi algâaalmug jieijâs kielâ já kulttuur ovdedem. Sämmilij kielâlâš vuoigâdvuođâin lii asâttum säämi kielâlaavâst (1086/03). Eres aarâhšoddâdmist almolâš linjiimeh já laavah, maid kalga väldiđ vuotân: oovtviärdásâšvuođâlaahâ, laahâ sosiaalhuolâttâs äššigâš sajattuvâst já vuoigâdvuođâin, laahâ sosiaalhuolâttâs áámmátlâš pargojuávhu tohálâšvuođâvátámâšâin já aarâhšoddâdemvuávám vuáđustâsah. Laahâ párnái peivitipšoost Párnái peivitipšoost adelum laahâ (875/1981) kenigit kieldâid huolâttiđ tast, et párnái peivitipšo puáhtá adelil párnáá eenikieláin ađai sämikieláin (11 §). Párnái peivitipšoost adelum asâttâs (239/1973) 1 a § (1336/1994) mield párnái peivitipšo šoddâdemulmijd kulá eres lasseen sämmilij jieijâs kielâ já kulttuur tuárjum ovtâspargoost áášánkullee kulttuur ovdâsteijeiguin.  ¶"
  - "Staatâ tâi lahâasâttâs kyeskee iävtuttâsah: 1. Säämi kielâlaavâ kalga nubástutteđ (31 §) nuuvt, et lahâaasâtlâš kieldâlâš vuáđupalvâlusâid pyevtitteijee eres finnoduvah já kieldâovtâstumeh main sämikuávlu kieldâ tâi uási tast lii mieldi, váldojeh meiddei säämi kielâlaavâ miäldásâš staatâtorjuu pirrâdâhân (31 §). 2. Sämikielâlâš vuáđumáttááttâs já peivitipšo kalga leđe sierânâssajanmäksimnáál staatâ ruu-đâin kieldáid meiddei sämikuávlu ulguupiäláá kuávlust. 3. Staatâ kalga väldiđ vuotân toimâinis, et staatâhaldâšem pyevtitvâšvuođâohjelm iästá sämi-kuávlust sämikielâlâš pargojuávhu pálkkááttem já áštá säämi kielâlaavâ olášume. Pyevtitvâšvuođâohjelm kalga olášutteđ väldimáin vuotân säämi kielâlaavâ. Meid kieldâ- já palvâlemráhtusuđâsmitmist kalga väldiđ vuotân, et uđâsmittem ij uážu kepidiđ sämikielâlâš palvâlusâid. Máhđuliih kieldâovtâstitmeh iä uážu hiäjusmitteđ sämikielâlâš palvâlusâid, veikkâ kieldâ olmoošmeeri muttuuččij syemmilâšeenâblohhoon. 4. Staatâ kalga jo-uv kanavistiđ puoh sämikielâlâš palvâlusâi pyevtittâsâi ruttâdem sämitige pehti tâi kocceeđ pyerebeht ruttâdem kevttim eromâšávt kyevtikielâlâšvuođâlase mieđeettijn, tâi talle rähtiđ ruttâdem vaastâlâžžân. 5. Staatâlâš já kieldâlâš almoshaldâšem ášástâllâmluámáttuvah kolgâččij puoh jurgâliđ sämi-kielân. 6. Sämikuávlu ulguupiälááh staatâ ohtâduvah já ministeriöh kolgâččii jurgâliđ sämmilijd kyes-kee laavâid já kuávdášlâš aalmug vuoigâdvuođâid já kenigâsvuođâid kyeskee tieđettempápárijd/raavâkirjáid sämikielân. 7. Staatâ uđđâ pálkkááttemvuáhduvâst kalga sämikielâ táiđu leđe päälhi loptejeijee ánsun ain sämikuávlust tuáimee staatâ ohtâduvâst tâi finnodâhlájádâsâst, moi toimâkuávlun sämikuávlu kulá. 8. Staatâ kalga ovdediđ toimâinis já ruttâdmis vievâst sämikielâlâš tiäđusirdem šoddâm Suo-mân sehe toohâđ máhđulâžžân puohâi sämmilij täsiárvulijd máhđulâšvuođâid čuávvuđ sämikielâlâš uđđâsijd jiärmálij tijmeaaigij. 9. Staatâ kalga čujottiđ sämitige pehti jyehimnáál merikoskâsii meriruuđâ sämikielâlâš párnái já nuorâi kerhotooimâ ruttâdmân. 10. Staatâ kalga tulkkuumijnis rähtiđ taid vuáđuprinsiipâid, moi mield meriduvvojeh toh virge-omâheh, maid säämi kielâlaahâ kuáská virgeomâhâštooimâ luándu keežild. 11. Sämmilij kielâlâš vuoigâdvuođâi visásmitmân säämi kielâlaavâ rikkomušâi pyehtim riehti-vuáháduv pirrâdâhân lii uáli tehálâš säämi kielâlaavâ olášume-uv tááhust. Rikkomušâi čielgiimân já estimân kalga rähtiđ čielgâ kuoddâlem- já ráŋgáštemvuáháduv. ¶"
  - "Iänááš Sämitige kyeskee iävtuttâsah: 1. Sämitigge kalga algâttiđ čielgimpargo sämikielâlâš palvâlusâi tuurvâstmist já oov-dedmist sämikuávlu ulguubeln oovtâst riehtiministeriöin, sämiseervijguin já ucceeblohováldálâžžáin. 2. Sämmilij kielâlâš vuoigâdvuođâi olášutmân ličij ávhálâš, jis sämitigge vuáđudičij oovtâst sämikuávlu kieldâiguin mottoomlágánijd kielâkuávdáid, main toimâččii sämikieltáiđusiih virgealmaah já toimâulmuuh. Kuávdáin sämmiliih puávtáččii eelliđ viežžâmin sämikielâlâš äššigâšpalvâlem já koijâdmin ravvuid já tiäđuid el. säämi kielâlaavâst já sämmilij kielâlâš vuoigâdvuođâin sämikuávlu kieldâi já staatâ virgeomâhijn. 3. Kieldah, staatâ ohtâduvah já sämitigge kolgâččii tutkâđ máhđulâšvuođâid vuáđudiđ ohtsijd viirgijd, moiguin sämikielâlâš palvâlusah turvâstuuččii. 4. Sämitigge kalga tieđettiđ aktiivlávt säämi kielâlaavâst sämmiláid já movtijdittiđ säm-milijd kevttiđ sämikielâ. 5. Sämitigge kolgâččij vuáđudiđ ive kielâtaho - palhâšume, mii mieđettuuččij pyere-mustáá sämmilij kielâlâš tile pyeredâm staatâ tâi kieldâi ohtâdâhân tâi eres uážžoi já návt toovân movtijditáčij positiivlávt virgeomâhijd pyerediđ sämmilij kielâlâš tile. 6. Sämitigge kalga toimâinis faallâđ kielâpalvâlusâid meid sämikieltáiđusáid já išediđ sämmilijd sämikielâlâš ášásdâlmist virgeomâhijn. 7. Sämitigge kalga faallâđ tâi čäittiđ tom, kote pasta faallâđ säämi kielâlaahân já sämi-kulttuurân kullee škovlim- já máttááttâspalvâlusâid kieldáid, staatâ virgáduvváid já finnodâhlájádâssáid. 8. Sämitigge kalga haahâđ pisovâš ruttâdem sämmilâš rävisulmuid sämikielâ luuhâm- já čäällimtááiđu hahâmân já čäittiđ tahheid, kiäh uárnejeh sämikielâ škovlim. 9. Sämitigge já staatâ kolgâččáin toimâidiskuin já ruttâdmijguin adeliđ máhđulâšvuođâ sämikielâlâš rijjâ čuovviittâspargo máttááttâsân. 10. Puáttee säämi kielâlahâčielgiittâs várás kolgâččij tutkâđ adeliđ máhđulâšvuođâ ov-tâstiđ oovtviärdásâšvuođâlaavâ olášume já säämi kielâlaavâ olášume čuávvum sämikuávlust. 11. Säämi kielârääđist vuáđuduvvoo orgaan, mast lii jieijâs meriruttâ já mon puáhtá jie-čânâs haldâšiđ já stivriđ kielâovdedemtoimáid. Sämikielâ toimâttâh sirdoo kielârääđi vuálásâžžân já sämikielâ toimâttâh ovdeduvvoo kielâkuávdáá suundán äššitobden sämikielâ kyeskee koččâmâšâin. ¶"
  - "Sämitigge lâi pálkkááttâm vuávájeijee ááigán 1.6.2005 – 28.2.2006 rähtiđ ovdâvuávám já ruttâdem-ucâmuš säämi kielâlaavâ olášume čuávumist. Vuávájeijee pargo stivrij säämi kielârääđi. Pargo puá-tusin lâi 174-sijđosâš raapoort: Suomâst sarnum sämikielâi tááláš tile: ovdâčielgiittâs tutkâmuštoi-mân. Raportist rahtui vuáđukarttim säämi kielâlaavâ kyeskee virgeomâháin sehe ráhtojii vuáđustei-jee koččâmâšluámáttuvah, tutkâmušvyevih já mittomereh. Vuávám lii kevttum ävkkin taan čielgiit-tâs vuáđđun. Jieš kielâlahâčielgiittâs tohâmân pálkkááttui proojeektpargee ááigán 26.3. – 9.11.2007. ¶"
  - "Koččâmâšluámáttuvah láá vuolgâttum 20.4. – 30.4.2007 koskâsâš ääigi poostâst. Vuosmuin vuol-gâttâsâin toimâttuvvojii suomâkielâlâš luámáttuvah já tast puáttein vuolgâttâsâin sämikielâlâš luámáttuvah. Lasseen porgemáánust 2007 vuolgâttuvvojii šleđgâpostáin muštottâsah čielgiittâsâst toid peelijd kiäh lijjii kuáđđám västidhánnáá koččâmâšluámáttuvváid já kiäi šleđgâpostâčujottâs lâi tiäđust. Lahtosist 8 láá sierrejum häämist toh peleh, kiäid koččâmâšluámáttuvah láá toimâttum já kiäh láá västidâm koijâdâlmân. Vástadâsah pivdojii toimâttiđ sämitiigán 30.5.2007 räi ađai västi-demäigi adelui suullân mánuppaje. Majemuuh vástádâsah pottii tooimâ proojeektpargei 29.9.2007 já esken tast maŋa puovtij toohâđ vastadâsâi lopâlâš tiätturvyeijim já -analyysâid. Puoh ton räi puáttám vástádâsah meriduvvojii väldiđ fáárun čielgiittâsân, amas teháliih tiäđuh pääcciđ čielgiittâs ulguubel. Nuuvtpa ohtâgin meriääigi maŋa puáttám vástádâs ij lah pááccám huámmášhánnáá. ¶"
  - "Kirjáliih koččâmâšah vuolgâttuvvojii sämikuávlu kieldáid, servikuddijd já staatâ virgeomâháid, sehe sämikuávlu ulguupiäláid staatâ virgeomâháid, kiäi toimâkuávlun sämikuávlu kulá. Puoh virgeomâhááh kiäid koččâmâšah vuolgâttuvvojii, västidii koijâdâlmân, eereeb Iänuduv kieldâ já palgâsij ovtâstus. ¶"
  - "Sämikuávlu kieldâi já staatâ ohtâduvâi virgealmain já pargein sárnuh sämikielâ eenikiellân 7 % puohâin pargein. Meeri lii kiäppánâm ive 2000 čielgiittâsâst vááijuv 2 %. Nubástus lii ton peeleest merhâšittee ko váldoo vuotân mon ucce sämikielâ eenikiellân sárnoo pargei juáhvhu koskâvuođâlâš uási lii kieldâi já staatâ pargojuávhust. Nube tááhust sämikielâ pargoost kevttei uási lii lasanâm merhâšitteht ive 2000 meereest, nubástus lii 4,8 %. Ko ive 2000 sämikielân puohtii palvâliđ 11,9 % kieldâ já staatâ virgeomâháin, ive 2006 sämikielân äššigâšpalvâlem pyehtih adeliđ 14,8 % kieldâ já staatâ virgeomâháin ađai 2,9 % eenâb ko ive 2000. Sämikielâ mättimettumij meeri lii mottoom verd kiäppánâm: ive 2006 sii lijjii 70,6 %, ko ive 2000 sii lijjii 73,4 %. ¶"
  - "Sämikuávlu kieldâi já staatâ virgeomâhái pargosajeh láá olmoošmere tááhust uceh, já uccâ kieldâin ässeeh tobdeh távjá nubujdis, aainâs-uv paajeeld. Tággáár tilálâšvuođâst puáhtá sämikieltáiđusâš ulmuin leđe väädis vaattâđ kivkked sämikielâlâš palvâlem, jis ovdil lii piergim suomâkieláin. Aai-nâs-uv puárásub ulmuin nuorâbeh hyelhih tuáimih virgálâš ášástâlmijn tulkkân tâi tipšoh aašijd sii peeleest. Veikkâ sämikielâs peeleest eenikielâlâš olmooš puáhtá sárnuđ suomâkielâ pyereest, lii eromâšávt elilâm ulmuin epivisesvuotâ suomâkielâ kevttimist, já aainâs-uv haaldâšlâš já muálkkáás kielâst sijjân sáttá šoddâđ epivisesvuotâ, et iberdii-uv sii ääši olmânáál. Veikkâ sämikielâlâš pal-vâlusah virgeomâháin iä lah vijđáht vaattum, ij tot meerhâš tom et sämikielâlâš palvâlussáid ij liččii tárbu. ¶"
  - "Paijeel peeli Suomâ sämmilijn áásá tááláá ääigist sämikuávlu ulguubeln. Nuuvtpa ferttee koijâdiđ, maht sämmilij kielâlâš palvâlusâid já vuoigâdvuođâid puáhtá turvâstiđ sämikuávlu ulguubeln. Suo-mâ vuáđulaahâ täähid sämmiláid vuáđulavâlâš vuoigâdvuođâid jieijâs kielân já kulttuurân. Tááláš vuáhádâh, mast sämikielâ máttááttâs ornim sämikuávlu ulguubeln páácá sämmilâšvanhimij aktiiv-lâšvuođâ viehân, áštá sämmilij vuáđulavâlâš vuoigâdvuođâ jieijâs kielân. Nuuvtpa Suomâ staatâst lii vuosâsajasâš kenigâsvuotâ huolâttiđ sämikielâlâš palvâlusâi tuurvâstmist sämikuávlu ulguubeln. ¶"
  - "Staatâ tâi lahâasâttâs kyeskee iävtuttâsah: 16. Säämi kielâlaavâ kalga nubástutteđ (31 §) nuuvt, et lahâaasâtlâš kieldâlâš vuáđupalvâlusâid pyevtitteijee eres finnoduvah já kieldâovtâstumeh main sämikuávlu kieldâ tâi uási tast lii mieldi, váldojeh meiddei säämi kielâlaavâ miäldásâš staatâtorjuu pirrâdâhân (31 §). 17. Sämikielâlâš vuáđumáttááttâs já peivitipšo kalga leđe sierânâssajanmäksimnáál staatâ ruu-đâin kieldáid meiddei sämikuávlu ulguupiäláá kuávlust. 18. Staatâ kalga väldiđ vuotân toimâinis, et staatâhaldâšem pyevtitvâšvuođâohjelm iästá sämi-kuávlust sämikielâlâš pargojuávhu pálkkááttem já áštá säämi kielâlaavâ olášume. Pyevtit-vâšvuođâohjelm kalga olášutteđ väldimáin vuotân säämi kielâlaavâ. Meid kieldâ- já palvâ-lemráhtusuđâsmitmist kalga väldiđ vuotân, et uđâsmittem ij uážu kepidiđ sämikielâlâš pal-vâlusâid. Máhđuliih kieldâovtâstitmeh iä uážu hiäjusmitteđ sämikielâlâš palvâlusâid, veikkâ kieldâ olmoošmeeri muttuuččij syemmilâšeenâblohhoon. 19. Staatâ kalga jo-uv kanavistiđ puoh sämikielâlâš palvâlusâi pyevtittâsâi ruttâdem sämitige pehti tâi kocceeđ pyerebeht ruttâdem kevttim eromâšávt kyevtikielâlâšvuođâlase mieđeet-tijn, tâi talle rähtiđ ruttâdem vaastâlâžžân. 20. Staatâlâš já kieldâlâš almoshaldâšem ášástâllâmluámáttuvah kolgâččij puoh jurgâliđ sämi-kielân. 21. Sämikuávlu ulguupiälááh staatâ ohtâduvah já ministeriöh kolgâččii jurgâliđ sämmilijd kyes-kee laavâid já kuávdášlâš aalmug vuoigâdvuođâid já kenigâsvuođâid kyeskee tieđettempá-párijd/raavâkirjáid sämikielân. 22. Staatâ uđđâ pálkkááttemvuáhduvâst kalga sämikielâ táiđu leđe päälhi loptejeijee ánsun ain sämikuávlust tuáimee staatâ ohtâduvâst tâi finnodâhlájádâsâst, moi toimâkuávlun sämikuáv-lu kulá. 23. Staatâ kalga ovdediđ toimâinis já ruttâdmis vievâst sämikielâlâš tiäđusirdem šoddâm Suo-mân sehe toohâđ máhđulâžžân puohâi sämmilij täsiárvulâš máhđulâšvuođâid čuávvuđ sämi-kielâlâš uđđâsijd jiärmálij tijmeaaigij. 24. Staatâ kalga čujottiđ sämitige pehti jyehimnáál merikoskâsöš meriruuđâ sämikielâlâš párnái já nuorâi kerhotooimâ ruttâdmân. 25. Staatâ kalga tulkkuumijnis rähtiđ taid vuáđuprinsiipâid, moi mield meriduvvojeh toh virge-omâhááh, maid säämi kielâlaahâ kuáská virgeomâhâštooimâ luándu keežild. 26. Sämmilij kielâlâš vuoigâdvuođâi visásmitmân säämi kielâlaavâ rikkomušâi pyehtim vuoi-gâdvuođâvuáháduv pirrâdâhân lii uáli tehálâš säämi kielâlaavâ olášume-uv tááhust. Rikko-mušâi čielgiimân já estimân kalga rähtiđ čielgâ kuoddâlem- já ráŋgáštemvuáháduv. ¶"
  - "Válduášálávt sämitige kyeskee iävtuttâsah: 31 Sämitigge kalga algâttiđ čielgimpargo sämikielâlâš palvâlusâi tuurvâstmist já oovdedmist sämikuávlu ulguubeln oovtâst riehtiministeriöin, sämiseervijguin já ucceeblohováldálâžžáin. 32 Sämmilij kielâlâš vuoigâdvuođâi olášutmân ličij ávhálâš, jis sämitigge vuáđudičij oovtâst sämikuávlu kieldâiguin mottoomlágánijd kielâkuávdáid, main toimâččii sämikieltáiđusiih virgealmaah já toimâulmuuh. Kuávdáin sämmiliih puávtáččii eelliđ viežžâmin sämikielâlâš äššigâšpalvâlem já koijâdmin ravvuid já tiäđuid el. säämi kielâlaavâst já sämmilij kielâlâš vuoigâdvuođâin sämikuávlu kieldâi já staatâ virgeomâháin. 33 Kieldah, staatâ ohtâduvah já sämitigge kolgâččii tutkâđ máhđulâšvuođâid vuáđudiđ ohtsijd viirgijd, moiguin sämikielâlâš palvâlusah turvâstuuččii. 34 Sämitigge kalga tieđettiđ aktiivlávt säämi kielâlaavâst sämmiláid já movtijdittiđ sämmilijd kevttiđ sämikielâ. 35 Sämitigge kolgâččij vuáđudiđ ive kielâtaho - palhâšume, mii mieđettuuččij pyeremustáá sämmilij kielâlâš tile pyeredâm staatâ tâi kieldâi ohtâdâhân tâi eres uážžoi já návt toovân movtijditáčij positiivlávt virgeomâháid pyerediđ sämmilij kielâlâš tile. 36 Sämitigge kalga toimâinis faallâđ kielâpalvâlusâid meid sämikieltáiđusáid já išediđ sämmi-lijd sämikielâlâš ášástâlmist virgeomâháin. 37 Sämitigge kalga faallâđ tâi čäittiđ tom, kote pasta faallâđ säämi kielâlaahân já sämikulttuu-rân kullee škovlim- já máttááttâspalvâlusâid kieldáid, staatâ virgáduvváid já finnodâhlájá-dâssáid. 38 Sämitigge kalga haahâđ pisovâš ruttâdem sämmilâš rävisulmuid sämikielâ luuhâm- já čääl-limtááiđu hahâmân já čäittiđ tahheid, kiäh uárnejeh sämikielâ škovlim. 39 Sämitigge já staatâ kolgâččáin toimâidiskuin já ruttâdmijguin adeliđ máhđulâšvuođâ sämi-kielâlâš rijjâ čuovviittâspargo máttááttâsân. 40 Puáttee säämi kielâlahâčielgiittâs várás kolgâččij tutkâđ adeliđ máhđulâšvuođâ ovtâstiđ oovtviärdásâšvuođâlaavâ olášume já säämi kielâlaavâ olášume čuávvum sämikuávlust. 41 Säämi kielârääđist vuáđuduvvoo orgaan, mast lii jieijâs meriruttâ já mon puáhtá jiečânâs haldâšiđ já stivriđ kielâovdedemtoimáid. Sämikielâ toimâttâh sirdoo kielârääđi vuálásâžžân já sämikielâ toimâttâh ovdeduvvoo kielâkuávdáá suundán äššitobden sämikielâ kyeskee koččâmâšâin. ¶"
  - "Hiärrá täsivääldi president, pyereh juhlekyesih Tiervâpuáttim kulttuurkuávdáš Sajos kulttuurehidân. Taat eehid lii eromâš tehálâš mijjân puohháid aanaarlijd, sämmilijd já tavekuávlu ulmuid. Kulttuurkuávdáš Sajos ij lah tuše táálu, mast láá seeinih já káttu. Taat táálu lii čuuvtij eenâb. Taat táálu tuálá siste taggaar kulttuurčokkânem, mast šaddeh leđe kuháskyeddee vaikuttâsah taan kuávlu ulmuid ij tuše tääl mut luuvij iivij kiäčán, joba čuođij iivij kiäčán. M ist sämmilijn láá ennuu párnááh, nuuvtpa taan táálust lii livkkáht já vijđáht tuáimee párnáikulttuurkuávdáš M ánnu. M ijjân láá juáiguseh, leud‘deh, liivđeh, lavluuh já eres muusik teháliih, nuuvtpa taan táálust lii muusikkuávdáš. M ist láá muštâlusah já mainâseh tehálâš roolist kulttuur siäilutmist já sirdemist, taan táálust tuáimá sämikirjerááju. M ij muštâlep mainâsijd še uđđâ teknologiain – Sajos lii päikki algâaalmugij elleekovekuávdážân Skaamân. Kieđâi tááiđuh kyeddih jieijâs uásild já láá kulttuur uáinojeijee uási. Tyejiservi tuálá Duodji -puuvdâs táálust. Ulmui pyereestvaijeem lii tehálâš uási kulttuur, Sajosist láá toimâsajeh Samisoster -siärván. Säämi máttááttâskuávdáá sämikielâ já kulttuur máttááttâssajeh láá taan vuossâmuu keerdist. M ist máttááttuvvoo tave-, aanaar- já nuorttâsämikielâ nuuvt ärbivuáválii luokkamáttááttâsâst ko ain eenâb virtuaallávt. Virtuaalmáttááttâskuávdážân láá Sajosist eromâš sajeh, sárnuhánnáá mediamáttááttâsâst uđđâ maaŋgâkamerastudioinis já editistimvistijnis. Nuuvtko lii ettum, taat táálu lii maaŋgâpiälásâš kulttuurčokkânem, mast mij lep iiloost. Tiervâpuáttim vala ohtii Kulttuurkuávdáš Sajos kulttuurehidân.  ¶"
  - "Áárvustoonnum saavâjođetteijee, áárvustoonnum Sämitige jesâneh, pyereh nisoneh já hiäráh,  ¶"
  - "Eromâš tehálâš lii tuárjuđ ovdánmist moojiibel pááccám kuávluid. Täin kuávluin pyevtittâsvuođâ já laseáárvu läjidem ärbivuáválijn ráhtulâšvuođâsuorgijn lii hástulâš, et sirdâšem uđđâ toimâsuorgijd lii pyereeb molsâiähtu. Eidu ärbivuáválijn ráhtulâšvuođâsuorgijn tuáimee irâttâsâi ličij-uv tehálâš väldiđ innovaatio jieijâs tooimâ uássin. ¶"
  - "Pehtilvuođâ pyeredem (ruttâráájui koskâsâš koordinistem, fáddákuávlui miäldásâš kuávdásmittem, iävtulâšvuotâ, puáđuslâšvuotâ já pyerebeh čuávvumriäiduh) lii kuávdášlâš element, siämmáá ko oovtkiärdánistem. ¶"
  - "Pyereh nisoneh já hiäráh, ¶"
  - "Kuávdáš lii luándumučis saajeest čääsi pellâst, mon vyevdi lii pirâstittám. Taat lii mielâstuttee saje, mast vissásávt mákkoo veikkâ kuhheeb-uv ääigi. ¶"
  - "Kunnijâttum täsivääldi president, ohjelmhovdâ Haukio, áárvustoonnum Sämitige saavâjođetteijee, pyereh lekkâmjuhlekyesih. ¶"
  - "Syennjilsiijdâ nuorttâsämmilij toovláš arkkâdâh. Ton puárásumos äššikirje lii ive 1601 já vorrâsumos ive 1775. Mávsulumoseh láá Ruošâ kiäisárij vuáláčäällim äššikirjeh. Toh kieđâvušeh eres lasseen Syennjilsiijdâ já Piäccám nuorttâsämmilij sajattuv já vuoigâdvuođâid. ¶"
  - "Sun lâi 1910-lovvoost toimâm kyevti vuáđulâš pargo porgâm staatâi koskâsii puásuikuáttumkomitea saavâjođetteijen. Tanner lâi aassâm maaŋgâid iivijd Säämi puásuitipšomkuávlust já oppâm tubdâđ já anneeđ áárvust sämmilij kulttuur. Suu jođettem puásuikuáttumkomitea vijđes smiettâmuš já ton valmâštâlmist nuurrum amnâstuvâst, láá mittedmeddum mielâkiddiivááh dokumenteh poccui kuáđutmist já toos lohtâseijee varriistâlmist já eres kuáđuttemvuáháduvâin.  ¶"
  - "Planting adelij ive 1931 muorâskuápu siste lamaš arkkâduv luoihâsin Piäcámist kolliistâllâm išesisminister Niilo Sooljan , kote tuálvui amnâstuv Helsigân tutkâmnáál. Ko tast lijjii valdum fotostaatkopioh, te algâalgâliih äššikirjeh skuápuinis macâttuvvojii muádi ive keččin  ¶"
  - "” Siijdâ čáitálmâs maŋa Aalmuglâšarkkâdâh skeŋkkij nuorttâsämmilij arkkâduv sistetoollâm muorâskuápu sämimuseo Siijdân. Algâalgâliih äššikirjeh tastoo macâttuvvojii  ¶"
  - "Pyereh juhlekyesih: Onne Syennjilsiijdâ nuorttâsämmilij arkkâdâh lii maccâm sämikuávlun. ¶"
  - "Kyevtiuásásâš tyeji uážui aalgâ ucjuvlii iäččán Piera Johannes Helander škoovlâst 1950-lovvoost nuurrâm Säämi šaddoin. Šadoh lijjii kuškâdum já kiddejum nommâkilgolijguin herbaarion ađai šaddočuágáldâhân. Jyehi šaddo lâi tárkká tieđâlávt luokittâllum jieijâs juávkun. M ovtáskim ton ruossâlâsvuođâst, mii lâi šadoi muččâdvuođâ já maaŋgâhámásâšvuođâ sehe ulmuu luokittâllâm- já luávkkudemtáárbu kooskâst. Siämmást mielân pajanii sämmilij historjá já viggâmušah luokittâllâđ sämmilijd vyeleeb náálán kullen. Vala 1930-lovvoost Aanaarjäävri Hävdieennâmsuollust láá kuáivum sämmilij uáiviskáálžuid näliopâlâš tutkâmušâi várás (skáálžuh láá tastoo macâttum). Tuáiján láá kovvejum 30 onnáápeeivi sämmilii. Vuáđđun lii Statistiikkuávdáá já Sämitige vaaljâlävdikode ive 2011 statistiik. Tast Suomâ suullân 10 000 sämmilâžžâd láá juohum ahejuávhui mield sämikuávlust ässeid, Suomâ eres kuávluin ässeid sehe olgoenâmijn ässeid. Ulmuuh láá še juohum eenikielâ mield. Kielâlâš jyehim lii kuittâg váddásub äšši: Sämitige mield statistiikâid kalga anneeđ tuše sunde adeleijen, ko vuálá 18-ihásij eenikielâ almottem tábáhtuvá masa sattummield já jienâvuoigâdvuođâlijn-uv maaŋgah kyeđđih almoothánnáá eenikielâs. Ulmuu eenikiellân luvâttâlmân merkkejuvvoo talle suomâkielâ. Ton lasseen maaŋgah tobdeh jieijâs kyevtkielâlâžžân. M uu kuvvim 30 ulmuu ahe-, kielâ- já aassâmsajeuásih västideh prosentuaallávt taan ovdeláá mainâšum statistiik faktaid. Jyehi ulmuu paaldâst lii siemin šaddočuágáldâhânkilgool, mast čiälgá eres lasseen ulmuu aassâmsaje já eenikielâ. M ietimielâlávt-uv juurdâštijn tuše 10 olmožid 30:st sárnuh eenikielânis sämikielâ, já taan love ulmuu juávkun šiättá fáárun tuše ohtâ aanaarkielâ já ohtâ nuorttâkielâ sárnoo olmooš. Kuuvij ulmuuh láá še miäruštâllum tieđâlávt já oovtčielgiittâslávt Homo sapiens -šlaajân kullen, vyestičaskosin puáris nälimiäruštâlmáid, moh onnii sämmilijd vyeleeb näällán kullen. Tyeje nubbe uási lii stuorrâ čuovâkove, mast tuodârenâduv oolâ láá kovvejum taah herbaario šadoh. Toh hämmejeh ornamentlágán ase mii oŋâttuš oolmij kuávlun, luovvânmáin miäruštâllâm já luokittâllâm čulhoost. Lasetiäđuh  ¶"
  - "SAAHÂ SÄÄMI KULTTUURKUÁVDÁŠ SAJOS VIHKIJÁIN 3.4.2012 Kunnijâttum Täsivääldi President, rovvá Haukio, pyereh Sämitigeh poolitlâš jođetteijeeh, pyereh juhlekyesih! Tuoivuuh já peivinahareh muttojeh motomin tuottân, aainâs talle ko tain vaja toollâđ kiddâ já porgâđ meritiätulávt toi olášutmân. Suomâ pele sämmilij luuvijd iivijd iällám tuoivâ uážžuđ jieijâs kulttuurkuávdáá lii tääl muttum tuottân. Onne pyehtip ávudiđ ton vihkijáid já ilodiđ jieččân pargo heđâlmijn. Purdo taan ilopiäiván lii lamaš kuittâg kukke, kooskâi vaibâdeijee-uv, mut liijká movtijdittee já positiivlâš vuáttámuš. Oleskove finniimân ááigán kalga maccâđ ihán 1994, kuás  ¶"
  - "Mist sämmilijn láá ennuv ohtsiih hástuseh, já tondiet tarbâšuvvoo-uv oovtâstpargo še raajij rasta. ¶"
  - "Sämitige pargo-oornig 8 § mield: ” Tige čuákkim väljee iäláttâs- já vuoigâdvuđâlävdikoodán tige vaaljâpajan ohtân saavâjođetteijee, värisaavâjođetteijee já vittâ eres jeessân sehe juáhážân persovnlâš värijeessân. Saavâjođetteijee já värisaavâjođetteijee kolgâv leđe tige eidusiih jesâneh. Lävdikodde kalga ovdâstiđ Suomâ sämmilij kielâlâijd já kuávlulijd juávhuid nuuvt pyereest ko máhđulâš sehe šiev äššitobdeevuođâ toimâsyergistis. ”  ¶"
  - "Sämitige pargo-oornig 10 § mield: ” Tige čuákkim väljee škovlim- já oppâmateriaallävdikoodán tige vaaljâpajan ohtân saavâjođetteijee, värisaavâjođetteijee já vittâ eres jeessân sehe juáhážân persovnlâš värijeessân. Saavâjođetteijee já värisaavâjođetteijee kolgâv leđe tige eidusiih jesâneh.  ¶"
  - "Sämitige pargo-oornig 12 § mield: ” Tige čuákkim väljee kulttuurlävdikoodán tige vaaljâpajan ohtân saavâjođetteijee, värisaavâjođetteijee já vittâ eres jeessân sehe juáhážân persovnlâš värijeessân. Saavâjođetteijee já värisaavâjođetteijee kolgâv leđe tige eidusiih jesâneh.  ¶"
  - "Sämitige pargo-oornig 14 § mield: ” Tige čuákkim väljee säämi kielârááđán tige vaaljâpajan ohtân saavâjođetteijee, värisaavâjođetteijee já vittâ eres jeessân sehe juáhážân persovnlâš värijeessân. Saavâjođetteijee já värisaavâjođetteijee kolgâv leđe tige eidusiih jesâneh.  ¶"
  - "Sämitige pargo-oornig 16 § mield: ” Tige čuákkim väljee sosiaal- já tiervâsvuođâlävdikoodán tige vaaljâpajan ohtân saavâjođetteijee, värisaavâjođetteijee já vittâ eres jeessân sehe juáhážân persovnlâš värijeessân. Saavâjođetteijee já värisaavâjođetteijee kolgâv leđe tige eidusiih jesâneh. Lävdikodde kalga ovdâstiđ Suomâ sämmilij kielâlâijd já kuávlulijd juávhuid nuuvt pyereest ko máhđulâš sehe šiev äššitobdeevuođâ toimâsyergistis..”  ¶"
  - "Artikla 6 mield jyehi eennâm sämitigeh väljejeh Sämmilii Parlamentaarlii rááđán neelji (4) ive toimâpajan vittâ (5) ovdâsteijee. Valjim kalga tábáhtuđ vuossâmuu tievâslâščuákkimist uđđâ sämitiggevaaljâi maŋa. Lasseen sämitiigij pooliitliih uáiviulmuuh kalgeh ain kulluđ jesânin Sämmilii parlamentaarlii rääđi tievâslâščuákkimân. Siämmáá náál jyehi eennâm sämitiigij stivrâ/rääđi väljee oovtâ (1) ovdâsteijee Sämmilii parlamentaarlii rääđi tievâslâščuákkim jesânin. Jieškote-uv eennâm sämitiigij delegaation kulá tánávt ohtsis čiččâm (7) parlamentairâsid. ¶"
  - "Sämmilii Parlamentaarlii Rääđi algâttem säämi kielâoovtâstpargo uđđâsist ornim puátusin Säämi kielâlävdikodde jooskâi toimâs 2012 já ohtsâštave-eennâmlâš sämikielâ áámmát- já reesuurskuávdáá Sámi Giellagáldu toimâm vuolgij joton 1.1.2013 integerruttâdum Sáfá-haavâ ruttâdem vuáláážin. Toimâm koskâldui 30.6.2014, ko haahâ nuuvâi, mutâ vuolgij oppeet joton 1.8.2015 integerruttâdum Giellagáldu-haavâ iššijn, mii nohá 30.5.2018. Haavâ äigin irâtteh finniđ pissoo ruttâdem áámmát- já reesuurskuávdáá toimâmân. Áámmát- já reesuurskuávdáá pargon láá eereeb iärásij kielâhuolâttem, kielâ ovdedem, terminologiapargo, normim já páikkinommâpalvâlus. Kielâjuáhuseh adeleh avžuuttâsâid sämikielâ kevttimân kyeskein aašijn, nuuvtko normiimist já uđđâ terminologiast. Kielâjuáhusij jesânijn kalga leđe sämikielâ táiđu já kielâáámmátlâš mättim. Sämitige pargo-oornig 14 § mield sämmilij ohtsâštave-eennâmlii kielâpargo várás vuáđudemnáál toimâorgaanijd Suomâ jesânijn ucemustáá ohtâ väljejuvvoo säämi kielârääđi jesânij koskâvuođâst. Orjâlâš-, nuorttâlâš- já anarâškielâ kielâjuáhusijd valjimnáál ulmuin kalga jyehi kielâjuáhusân valjiđ kuittâg oovtâ jeessân säämi kielârääđist. Sámi Giellagáldu koskâpuddâsii njuolgâsudâi mield Suomâ sämitigge noommât orjâlâškielâ kielâjuáhusân čuávuvijd jesânijd já värijesânijd, kiäh iä lah persovnliih värijesâneh. Orjâlâškielâ kielâjuáhusân nomâttuvvojeh 2 eidusâš jeessân já 3 värijeessân já anarâškielâ kielâjuáhusân nomâttuvvojeh 3 eidusâš jeessân já 3 värijeessân. Giellagáldu-haahâ juátká siämmáánáál ko Sáfá-haahâ nuorttâlâškielâ kielâjuáhus toimâm oovtâstpargoost Ruošâ nuorttâlijguin nuuvt, ete nuorttâlâškielâ kielâjuáhusân nomâtuvvoo ohtâ nuorttâlâškielâ jeessân Ruošâst. Nuorttâlâškielâ kielâjuáhusân nomâttuvvojeh 3 jeessân Suomâst já 1 Ruošâst sehe sijjân värijesâneh, main Ruošâ nuorttâlâškielâ ovdâsteijee jeessân lii persovnlâš. Sämmilâš Parlamentaarlâš Rääđi noommât lopâlávt puoh jesânijn kielâjuáhusijd. Suomâ sämitige ovdâsteijen Sámi Giellagáldust toimii 1.1.2013–31.12.2015 koskâsâš äigin čuávuviih jesânhe já värijesâneh:  Anarâškielâ: eidusiih jesâneh Anna Morottaja, Petter Morottaja já Marja- ¶"
  - "Liisa Olthuis já värijesâneh Tanja Kyrö, Hannu Kangasniemi já Mervi Skopets.  Nuorttâlâškielâ: eidusiih jesâneh Erkki Lumisalmi, Tiina Sanila-Aikio, Seija ¶"
  - "Sivertsen já Natalia Vaskova (Ruoššâ) já värijesâneh Miika Lehtinen, Hilkka Fofonoff, Raija Lehtola ja Zoja Nosova (Ruoššâ).  Orjâlâškielâ eidusiih jesâneh Ellen Pautamo já Kaarina Vuolab-Lohi já värijesâneh Ulla-Maarit Magga já Ailu Valle. ¶"
  - "Seenaat-kidânjâsah / Sämitigge Tiäđáttâs uážžu almostitteđ vuossaargâ 14.4. tme 15.00 Sämmiláid jieijâs kulttuurkuávdáš Anarân - Seenaat-kidânjâsah uárnee vuáváámist almos arkkitehtkišto Sämmiliih uážžuh Anarân jieijâs kulttuurkuávdáá, mon uáivilin lii adeliđ sämmilijd pyerebijd iävtuid toollâđ já ovdediđ jiešráđálávt kulttuuris, kielâs já ohtsâškodde-elimis, tipšođ já ovdediđ kielâlâš já kulttuurlâš jiešhaldâšem sehe tuárjuđ sämmilij almos eellimtile ovdedem. Lasseen uáivilin lii pyerediđ máhđulâšvuođâid vijđediđ já finniđ tiäđu sämmilijn algâaalmugin. Säämi kulttuurkuávdážân ráhtojeh sajeh sämikulttuurân kullee tooimân, Sämitige haaldâšlâš tooimân sehe säämi máttááttâs- já tutkâmtooimân. Kulttuurkuávdáá kyehti váldukevttee lává säämi jiešhaldâšem ovdâsteijeeorgaan Sämitigge já staatâ oppâlájádâssân tuáimee Säämi máttááttâskuávdáš. Lasseen kuávdážân šaddeh sajeh Aanaar kieldâ kirjerájutooimân, sämiservijd já Laapi läänihaldâttâsân. Kulttuurkuávdáá huksit Seenaat-kidânjâsah, mii uárnee kuávdáá vuáváámist almos arkkitehtkišto. Eidusâš vuávám algâttuvvoo uđđâivemáánust 2009 já huksimpargoh algâttuvvojeh kiđđuv 2010. Vuáváámij mield táálu váldoo kiävtun ive 2012 ääigi. Säämi kulttuurkuávdáš lii meridum huksiđ Juvduu riidon Aanaar kirkkosiijdân, já tast šadda Suomâ sämmilij haaldâšlâš já kulttuurlâš kuávdáš. Aanaar markkânist láá Sämitige lasseen Sijdâ (Sämimuseo já Paje-Laapi luándukuávdáš), Sämikuávlu máttááttâskuávdáš já Yle sämmilâšohtâdâh (Säämi Radio). Säämi kulttuurkuávdáš lii vuávájum uássin taam oleslâšvuođâ nuuvt, et tah lájádâsah já organisaatioh tuárjuh nubijdis. Säämi kulttuurkuávdáást šadda Suomâ sämmilij jiešhaldâšem sehe ellee já ovdáneijee kulttuur symbool. Kulttuurkuávdáš lii vuosâsajasávt uáivildum sämmilij jieijâs kiävtun. Kulttuurkuávdáš lii siämmáá-áigásávt sehe sämmilij parlamenttâtáálu já kulttuur-, škovlim- já mättimkuávdáš já meiddei tábáhtustáálu jieškote-uvlágán čuákkimijdiskuin, muusik-, elleekove- já teatterčáittusijdiskuin. Ko tah uásitooimah láá paldluvâi siskáldâsâidiskuin já sojijdiskuin, toh tuárjuh nubijdis. Säämi kulttuurkuávdáš šadda maaŋgâi uásitoimâdiskuin lasettiđ kuávlu pivnoshisvuođâ já jieijâs uásild estiđ sämmilâšnuorâi haalu varriđ meddâl päikkikuávlustis. Kulttuurkuávdáš fáálá škuávlejum säminuoráid uđđâ pargomáhđulâšvuođâid, čuákkee oohtân jieškote-uv suorgij sämmilâšmätteid já tuáimá sämmilâšsiärváduv sundečäitten, mast jieškote-uv suorgij sämmilâšmätteeh ovdedeh sämmilâš ohtsâškode ärbivuáválâš áárvui, tiettim já mättim vuáđuld. Tooimâst láá meiddei positiivliih vaikuttâsah kuávlu pargotilálâšvuotân, eellimvuáimálâšvuotân já sosiaallâš pyereestpiergiimân. ¶"
  - "Sämikielâi puátteevuođâ turviimân lii tehálâš, et sämipárnááh uážžuh sämi-kielâlii peivitipšo. Lasseen peivitipšo vuáđuduvá sämikulttuur árvoid. Miessi lii ovdâmerhâlâš peivitipšosaje ton tááhust, et ton pargeeh láá eenikielâs peeleest sämikielâliih já ij lah lonâttâm kielâs suomâkielân, veikkâ uási párnáin láá mát-tâm sämikielâ hyeneeht. Lasseen pargeeh láá čonnâsâm paargon. Tain tipšoi čoonnâsmáin jieijâs paargon já noonâ sämikielâ- já kulttuur maaŋgâpiälásáin já njyebžilis mättimáin láá olášittum puohâi sämipárnái kielâliih vuoigâdvuođah, meid toi sämipárnái, kiäi sämikielâtáiđu lii lamaš hiäđub. Meritiätuláin pargoin lii lamaš merhâšume sämikielâ siäilumân mii oppeet uáinoo tast, et vuáđuškoovlân láá puáttám ihásávt sämikielâliih uáppeeh, kiäh loheh sämikielâ tâi sämikielân. ¶"
  - "Sämikielâi puátteevuođâ turviimân lii tehálâš, et sämipárnááh uážžuh sämi-kielâlii peivitipšo. Lasseen peivitipšo vuáđuduvá sämikulttuur árvoid. Miessi lii ovdâmerhâlâš peivitipšosaje ton tááhust, et ton pargeeh láá eenikielâs peeleest sämikielâliih já ij lah lonâttâm kielâs suomâkielân, veikkâ uási párnáin láá mát-tâm sämikielâ hyeneeht. Lasseen pargeeh láá čonnâsâm paargon. Tain tipšoi čoonnâsmáin jieijâs paargon já noonâ sämikielâ- já kulttuur maaŋgâpiälásáin já njyebžilis mättimáin láá olášittum puohâi sämipárnái kielâliih vuoigâdvuođah, meid toi sämipárnái, kiäi sämikielâtáiđu lii lamaš hiäđub. Meritiätuláin pargoin lii lamaš merhâšume sämikielâ siäilumân mii oppeet uáinoo tast, et vuáđuškoovlân láá puáttám ihásávt sämikielâliih uáppeeh, kiäh loheh sämikielâ tâi sämikielân. ¶"
  - "Yle Sápmi lii meritiätulâš luvij iivij pargoin ánsulávt ovdedâm sämikielâ sajattuv já fáálám palvâlusâid sämikielâiguin. Yle Sápmi lii vuáđupargos tiäđusirdem paaldâst toimâm sämikielâi ellen siäilum já meid sämikielâ iäláskittem peeleest. Yle Sápmi lii jieijâs toimáin pajedâm sämikielâi sajattuv sehe sämikuávlust ete ubâ Suomâst. Sämiaalmugist paijeel peeli áásá suomâkielâlâš pirrâ-sist jieškote-uv kuávluin Suomâst sämikuávlu ulguubeln. Aasâmpirrâsist, kost sämikielâ kulloo tuše harvii, jieijâskielâlij uđđâsij já eres sämikielâlij ohjelmij tergâdisvuotâ tiäduttuvá. Yle Sápmi kiävttá puoh Suomâst sárnum sämikielâid. Anarâškielâ, nuort-tâlâškielâ já tavesämikielâ kullojeh Yle Sápmi vuolgâttâsâin piäiválávt, mut Yle Sápmi movtijdittoo lasettiđ anarâškielâlâš já nuorttâlâškielâlâš ohjelmpyevtittâs. Yle Sápmi sämikielâliih radiovuolgâttâsah, ohtsâštave-eennâmliih tv-uđđâseh Ođđasat sehe Yle Sápmi juovlâmáánu 2013 aal-gâst algâttâm eehidpeeivi tv-uđđâseh láá lamaš merhâšittee läävhih jieijâskielâlii tiäđusirdem ovdánmist já toh láá lasettâm sämikielâi oinumvuođâ já kullumvuođâ. Yle Sápmi lii ovdedâm ohjelmpyevtittâs puoh ahejuávhoid. Uđđâsumos lii nuoráid rävisulmuid uáivildum radio-ohjelm, mii laiđiistuvvoo anarâškielân já tavesämikielân. Yle Sápmi lii ovdedâm palvâlusâidis meid interneetist. Yle Sápmi inter-netsiijđoin láá uđđâseh luuhâmnáál pyeremuu tááhust kuulmâ sämikielân sehe suomâkielân. Tobbeen puáhtá luođiđ sämikielâlijd radio- já tv-ohjel-mijd. Siijđoin lii meid sämikielâlâš, puohháid áávus Shoutbox-savâstâllâm-saje, mii lii tergâdis nuorâi kielâkevttimaareen. Yle Sápmi radiokanava lii máhđulâš kuldâliđ Internetradio peht ubâ Suomâst já kost peri maailmist. ¶"
  - "Outi Pieski lii valmâštum Kovetaaiđâakatemiâst ive 2000. Sun lii toollâm prii-vaatčáitálmâsâid tave-enâmijn já suu pargoh láá lamaš čáittusist maaŋgâin juávkkučáitálmâsâin Euroopâst já Tave-Amerikâst. Pieski lii porgâm meid almos ráh-tusijd, el. ive 2012 Säämi kulttuurkuávdáš Sajosân, lasseen suu pargoh láá maaŋgâin almos já priivaat čuágálduvvâin. ¶"
  - "Sämmilij ärbivuáváliih iäláttâsah ađai puásuituálu, meccipivdo, kyelipivdo, nuurrâm já tyeji sirdeh ärbivuáválii tiäđu suhâpuolvâst nuubán. Sämmilij luándu maaŋgâhámásâšvuotân lohtâseijee ärbivuáválâš tiätu lii vaarâst hiäjusmuđ ohtsâškodálij nubástusâi puátusin. ¶"
  - "Pargojuávhu saavâjođetteijee Klemetti Näkkäläjärvi uáiná raapoort valmâštume merhâšittee jukson já tot lääjid šiev vuáđu aalmuglii já aalmugijkoskâsii luándu maaŋgâhámásâšvuođâpo-‐ li¬tiijkán. ”Kuávdášliih ministeriöh já virgeomâhááh čonnâseh ovdediđ sämmilij luándu maaŋgâ¬hámásâšvuotân lohtâseijee ärbivuáválii tiäđu. Lii tehálâš, et pargo ij ooroost taas já pargojuávhu iävtuttâm tooimâid riemih olášutteđ”, Näkkäläjärvi iätá. ¶"
  - "Meccihaldâttâs lii ánsulávt olášuttám säämi kielâlaavâ kenigâsvuođâid já ovdedâm sämikielâ sajattuv viärmádâhviestâdmistis, äššigâšpalvâlusâinis já tieđettemtoimâinis. Sämmilij tááhust Meccihaldâttâs lundui.fi-viärmádâhpalvâlem lii eromâš. Tast láá kavnuumist ávháliih tiäđuh Meccihaldâttâs palvâlusâin já tooimâst. Lasseen tast láá sierâlágán tiäđáttâsah sehe hoittám- já kevttimvuáváámeh kulmáin Suomâst sarnum sämikieláin: tave-, nuorttâ- já aanaarsämikieláin. Sämikielâi ucceeblovokielâi vuotânväldim Meccihaldâttâs almostittemtooimâst lii ovdâmerhâlâš. ¶"
  - "SÄMITIGE STIVRÂ CEELHIJ PUÁSUITUÁLU- JÁ LUÁNDUIÄLÁTTÂSÂI RUTTÂDEM-LAAVÂST Sämitige stivrâ adelij 17-sijđosâš ciälkkámuš Eennâm- já meccituáluministeriö valmâštâllâm stiivrâ iävtuttâsâst puásuituálu- já luánduiäláttâsâi ruttâdemlaavâst (maŋ. POLURA) čuákkimistis 28.5.2009. Sämitigge oonij pyerrin já oonij tom lemin še agâstâllum, et iävtuttâsâst torjuu uážžoi aherääji loptejuvvoo 63 ivveest 65-ihán. Positiivlâš lii meiddei tááláást ucánjáhháá pyerebeh haahâmtorjuuh- moottorkiälhái já muávloi hahâmân sehe puásuitáálui vuáđutivomân. ¶"
  - "SÄMITIGE SÄÄMI PÁRNÁIKULTTUURKUÁVDÁŠ TIEĐEET Máttááttâs- já kulttuurministeriö, sämitige já sämikuávlu kieldâi ruttâdem Säämi párnáikulttuurkuávdáá toimâihe 2011 juátkoo párgopáájái, teemapeeivij, tábáhtusâi já maađhij häämist. Tehálumoseh ulmeh láá ain-uv sämipárnái kielâ já kulttuur tuárjum sämikuávlust. Algâkiiđâ säämi párnáikulttuurkuávdáá tooimâst västidij Johtti Nuorra –haahâ, mon Laapi IJP- kuávdáš ruttâdij. Johtti Nuorra –haahâ adelij pargo kreatiivlâš nuorâ stivrejeijei, kote juuđij sämikuávlu škoovlâin stivriimin nuorâid. Johtti Nuorra párgopáájái siskáldâsah lohtâsii uássin säminuorâi taaidâtábáhtusân rahttâttâm. Máttááttâs- já kulttuurministeriö (MKM) lii mieđettâm sämitiigán sierânâsruttâdem sämikulttuur oovdedmân ive 2011. Taan ruttâdem čuásáttâhhân lii meid säämi párnáikulttuurkuávdáš já ive budjet stuáru 15 000 euroin. Párnáikulttuurkuávdáá kiiđâ äigikyevdilis tábáhtussáid kuleh nommâkišto já párnái määđhih merâriidon. Säämi párnáikulttuurkuávdáš lii toimâm jo ive 2004 rääjist já lii äigi orniđ nommâkišto párnáid já nuoráid. Tááláá ääigi kuhes noomâ sajan kolgâččij utkâđ uánihis já mudágis, tooimâ kovvejeijee noomâ. Kiiđâ peivimätki “Jotteem merâriidon” uárnejuvvoo kesimáánu aalgâst vuálá škovlâahasáid. Määđhih čyecih Altavuonâ já Liävnjavuonâ riddoid, Taažâbel. Maađhijn tieđettuvvoo tärhibeht. Säämi párnáikulttuurkuávdáš –haavâ tooimâstivrejeijee Petra Magga-Vars lii maccâm paargon já västid haavâ koordinistmist já tooimâst vyesimáánu rääjist. Ohtâvuođâtiäđuh: petra.magga@samediggi.fi puh. 010 839 3110 tâi 040-732 5503 ¶"
  - "Pänituoddâr hoittám já kevttimvuáváámist keččâleh Akwé:Kon -ravvuid Algâaalmugij ärbivuáválii tiäđu kyeskee biodiversiteetsopâmuš 8j artiklan lohtâseijee Akwé:Kon -ravvuuh láá valdum keččâlemkiävtun Pänituoddâr meccikuávlu hoittám já kevttimvuávám tärhistem ohtâvuođâst. Akwé:Kon ravvuuh láá tuhhiittum biodiversiteetsopâmuš 5. uásipeličuákkimist. Akwé:Kon -ravvuuh láá vuosâsajasávt monâttâllâmvyehi tâi proosees, mon pehti torvejuvvojeh sämmilij vaikuttemmáhđulâšvuođah hoittám já kevttimvuávám rähtimist já occojeh vyevih, moi pehti puáhtá coggâđ negatiivlijd vaikuttâsâid sämikulttuurân. Sämitige tiäđui mield lii Meccihaldâttâs vuossâmuš virgeomâhâš ubâ mailmist, mii heivit täid ravvuid. Sierânâs pargojuávkku valmâštâl Sämitigge já Meccihaldâttâs lává ráđádâlmijnis puáttám tom mielân, et sierânâs pargojuávkku valmâštâl Akwé:Kon -ravvui heiviittem Pänituoddâr meccikuávlu hoittám já kevttimvuávám rähtimist. Sämitige stivrâ lii nomâttâm pargojuávhu já tot lii tievâsmittum palgâsij ovdâsteijeiguin. Pargojuávhu saavâjođetteijen tuáimá Heikki Paltto já eres jesâneh láá Juhani Länsman, Bigga-Helena Magga, Nina Maarit West já Inga-Briitta Magga sehe puásui-išedeh: Jouni Lukkari (Pänituodâr), Harri Hirvasvuopio (Säämi paalgâs), Nils-Heikki Näkkäläjärvi (Sallâvääri). Pargojuávhu saavâjođetteijee Heikki Paltto osko, et taat lii šiev vyehi aašij vuáváámist. – Taat addel páihálijd ulmuid máhđulâšvuođâ toos, et sij šaddeh kuulluđ. Monâttâllâmvyehi puáhtá meiddei ávusvuođâ vuáváámân, pááhud Paltto. Vaikuttâsâid sämikulttuurân puáhtá árvuštâllâđ ubâ vuávámproosees ääigi Meccihaldâttâs haalijd väldiđ vuotân sämmilij kulttuur hárjuttem iävtuid nuuvt pyereest ko máhđulâš. – Ravvui keččâlem Pänituoddâr hoittám já kevttimvuáváámist lii Meccihaldâttâsân tehálâš. Merhâšittee iäru ovdebáá vuávámpaargon lii tot, et árvuštâllâm tahhoo ubâ vuávámproosees ääigi, ko ovdeláá árvuštâllâm čuosâi valmâš vuávám vaikuttâssáid sämikulttuurân, muštâl kuávluhovdâ Elina Stolt. Sämmilij vuoigâdvuođâsajattuv já sämikuávlu eennâmkevttim vuávám oovdedmân Akwé:Kon -ravvuin lii stuorrâ vaikuttâs. – Jis Pänituoddâr hoittám já kevttimvuávám valmâštâllâm luhostuvá pyereest, te Akwé:Kon -ravvui heiviittem puáhtá väldiđ uássin eres hoittám já kevttimvuáváámij rähtimáid já meiddei luánduriggodâhvuáváámij ráhtimáid, suogârdâl sämitige saavâjođetteijee Klemetti Näkkäläjärvi. Pänituoddâr hoittám já kevttimvuávám tärhistem valmâštâllâm pištá aainâs taan ive já táárbumield pargo juátkoo puáttee ive. Iävtutátuliih ravvuuh láá nomâttum toi olesváldálii luándu tiäddudmân mohawkkielâ eđâlduvváin Akvé:Kon, mii uáivild puoh aašijd luomâkoddeest. Lasetiäđuh: Kuávluhovdâ Elina Stolt, Meccihaldâttâs, 0400 398 983 Saavâjođetteijee Klemetti Näkkäläjärvi, Sämitigge, 050 524 2109 Lasetiätu Akwé:Kon -ravvuin sämitige nettisiijđoin www.samediggi.fi/art8j  ¶"
  - "Seminaarist säminuorah puohtii uáinusân sijjân äigikyevdilijd já tehálijd aašijd. Ärbivuáválâš iäláttâsâi tááláš tile, eenikielâ merhâšume, säämi máttááttâsvuávám tehálâšvuotâ já olgosämmilâšvuotâ lijjii tehálumoseh ääših, maid nuorah puohtii jieijâs saavâin uáinusân. ¶"
  - "MÁNNU- nommâ lii šiev utkos, uánidum merhâšume párnáin já nuorâin. Sääni lii tommittáá abstraktlâš já siämmást konkreetlâš já ton puáhtá ovtâstittiđ ärbivuáválâš ohtâvuođáid, mut meiddei máánu puáhtá sárguđ, párnái movtijdittee tiäđáttâssáid já tooimân. Máánu páštá puohháid sämipárnáid- já nuoráid. Máánu jurâmân lohtâseh maaŋgah ärbivuáváliih pargoh já tooimah tegu kamuvsuoinij já tyejiamnâsij aamnâstmist poccuu njuovâmân. ¶"
  - "Škovlim siskáldâs: I Laiđiittâs / Aarrâd tievâslâš kielâlávgum Suomâst/ Kielâlávgum já párnáá kielâlâš ovdánem 1 oč Ulmeh: Ulmen lii, ete sämimáttááttâs pargoviehâ finnee vuáđutiäđuid párnáá kielâlii ovdánmist, kielâlávgumist máttááttâsvyehhin, tuáváduvâin, teoreetlii čujosraamist, keevâtlii olášutmist, vuáttámušâin já oppâmpuátusijn. Pargopáájáporgâm pargon lii kieđâvuššâđ maht taam tiäđu puáhtá heiviittiđ sämimáttááttâsân. Olášuttemvyehi: Aldamáttááttâs, stivrejum pargopáájáporgâm já oppâmpargoh. II Sämikielâlii kielâlávgum vuáđđuseh 1 oč Ulmeh: Ulmen lii, ete sämimáttááttâs pargoviehâ finnee vuáđutiäđuid ovtâskâs ulmuu já siärvus kielâiäláskitmist, kielâlávgumvuovijn sämisiärváduvvâst, kyevt- já maaŋgâkielâlâšvuođâst sämipárnái máttátmist sehe sämipedagogiikâst sämmilii kielâlávgum vuáđun. Olášuttemvyehi: Aldamáttááttâs, stivrejum pargopájáporgâm já oppâmpargoh. III Konkreetliih kielâlávgumvyevih sämimáttááttâsâst 3 oč Ulmeh: Sämimáttááttâs pargovievâ kielâlávgummáttááttâs pedagooglij ja amnâshaaldâtlij tááiđui lasettem, moi vievâst pyehtih ovdediđ uđđâ sämikielâ já –kulttuur vuotânväldee pedagooglijd vuáháduvâid. Sämimáttááttâs pargoviehâ finnee tiäđu já tááiđuid máttááttâsvuovijn, maid kevttih kielâlávgummáttááttâsâst já tast, maht vuovijd puáhtá heiviittiđ sämimáttááttâsân. Olášuttemvyehi: Aldamáttááttâs, stivrejum pargopáájáporgâm já oppâmpargoh. IV Säämi kielâlávgum vievâst aktiivlii kielâkevtten 1 oč Ulmeh: Ulmen lii, ete sämimáttááttâs pargoviehâ naanood sii mättim sämikielâ já –kulttuur sirden. Oppâmpaajeest uápásmuveh kielâlávgum merhâšumán sämikielâ oppâmist já sämikielâi iäláskitmist, suogârdeh párnáá oppâmpálgá kielâlii šoddâm uáinust. Olášuttemvyehi: Aldamáttááttâš, pargopáájáporgâm já oppâmpargoh.  ¶"
  - "Äššigâspalvâlem: 0295 666 817 (puhelinkocceem lii ávus ma-tu tme 10-12) Puhelinkuávdáš: 0295 666 800 Mediaohtâvuođâväldimeh / viestâdem: 0295 666 813 teikâ 0295 666 806 Faksi: 0295 666 829 ¶"
  - "Jis ucâmušâst láá puoh tarbâšliih tiäđuh, te tun uážuh Kelast miärádâs 7 argâpeeivi siste. Jis Kela miäruštâl oovtâst tuin, ete ucâmuš lii huápulâš, te tot čuávdoo siämmáá tâi čuávuváá argâpeeivi. ¶"
  - "Tun puávtáh uážžuđ uáppulovnâpuáráttâs, jis puoh čuávuvááh iävtuh tiävdojeh: ¶"
  - "Tun puávtáh uážžuđ uáppulovnâkepidem, jis puoh čuávuvááh iävtuh tiävdojeh: ¶"
  - "Ko tun varriih Suomân, te Kela árvuštâl, ete mon pisovávt tun aasah Suomâst. Árvuštâlmist váldoo huámmášumán tuu olestile. Olestilán vaigutteh ovdâmerkkân čuávuvááh ääših: ¶"
  - "Kela sajanmáksá almos tâi priivaat tiervâsvuođâhuolâttâsân rahtum määđhi koloid, jis tun moonah tiipšon puácuvuođâ, äpittesvuođâ tâi šoddâdem keežild. Määđhih sajanmáksojeh táválávt aldemuu tipšosajan já hälbimus mađhâšemvyevi mield. Jis tuu tiervâsvuođâtile tâi vááijuvliih jotolâhtileh väätih taaksi kevttim, te tun puávtáh uážžuđ tast sajanmáávsu. Puávtáh pivdeđ tipšolájádâsast tuođâštus taaksi tarbâšlâšvuođâst (Todistus matkakorvausta varten SV 67). ¶"
  - "Sáárá lii pargottes ohtuuhuolâtteijee, kiäst láá 11- já 13-ihásiih päärnih. Sun ocá Kelast vuáđuáigápuátutorjuu, tastko suu ruuđah iä pijssáá puoh koloid. Sáárást iä lah meiddei väärih, tegu šiäštuh paŋkkitilist. ¶"
  - "Kela sajanmáksá almos tâi priivaat tiervâsvuođâhuolâttâsân rahtum määđhi koloid, jis tun moonah tiipšon puácuvuođâ, äpittesvuođâ tâi šoddâdem keežild. Vajoiditmân rahtum maađhijd Kela sajanmáksá, jis vajoidittem vuáđuduvá Kela tâi almos tiervâsvuođâhuolâttâs adelem vajoidittemmiärádâsân. Määđhih sajanmáksojeh táválávt aldemuu tipšosajan já hälbimus mađhâšemvyevi mield. ¶"
  - "Jis tuu tiervâsvuođâtile tâi vááijuvliih jotolâhtileh väätih taaksi kevttim, te tun puávtáh uážžuđ tast sajanmáávsu. Tust kalga leđe tipšolájádâs adelem tuođâštus taaksi tarbâšlâšvuođâst (Todistus matkakorvausta varten SV 67). ¶"
  - "Tun puávtáh uážžuđ oppâmateriaallase, jis čuávuvááh iävtuh tiävdojeh: ¶"
  - "Tun puávtáh uážžuđ aalmugiäláttuv, jis tuu eres aalmugiäláttâhân vaiguttâm iäláttuvah já sajanmáávsuh láá ucebeh ko čuávuvááh puáturääjih: ¶"
  - "Tun puávtáh uážžuđ leeskâiäláttuv, jis tun lah lámáš naaijâm tuu pelikuoimijn. Ávuspelikyeimi ij pyevti uážžuđ leeskâiäláttuv, mutâ ohtsiih päärnih pyehtih uážžuđ päärni-iäláttuv. ¶"
  - "Jis tunnust iä lamaš ohtsiih párnááh, te tun puávtáh uážžuđ leeskâiäláttuv tuše, jis ¶"
  - "Kela addel miärádâs áigápuátu-torjust táválávt 7 argâpeeivi siste (vu–vá). Taat váátá, ete Kelast láá puoh tárbuliih lahtoseh tuu ucâmuš kieđâvuššâm várás. Ovdâmerk-kân, jis tuu ucâmuš puátá Kelan vuossaargâ, te tot kalga leđe kieđâ-vuššum čuávvoo oho koskoho räi. ¶"
  - "Jis tuu tiervâsvuođâtile tâi vááijuvliih jotolâhtileh väätih taaksi kevttim, te tun puávtáh uážžuđ tast sajanmáávsu. ¶"
  - "Tagareh nubástusah pyehtih leđe ovdâmerkkân asâmist, peerâtiileest tâi puáđuin tábáhtuvvee nubástusah. ¶"
  - "Tagareh nubástusah pyehtih leđe ovdâmerkkân asâmist, peerâtiileest tâi puáđuin tábáhtuvvee nubástusah. ¶"
  - "Sáárá lii pargottes ohtuuhuolâtteijee, kiäst láá 11- já 13-ihásiih päärnih. Sun ocá Kelast vuáđuáigápuátutorjuu, tastko suu ruuđah iä pijssáá puoh koloid. ¶"
  - "SÄMIKIELÂ AARÂHŠODDÂDMIST 7 3.1. Sämikielâ vuossâmužžân tâi nubben kielân 7 3.2. Sämikielâ kielâpiervâlkielân 8 3.3. Sämikielâ oppâm ohtsiih ulmeh 8 3.4. Argâpeeivi ovdâmeerhah kielâ oppâm oovdedmân 9 4.  ¶"
  - "SÄÄMI KULTTUUR JÁ IDENTITEET 10 4.1. Säämi páárnášvuotâ já šoddâdem 10 4.2. Sämmilij kulttuuráárvui sirdem 10 4.2.1 Identiteet 11 4.2.2 Siärvuslâšvuotâ 12 4.2.3 Luánduohtâvuotâ 13 4.2.4 Ärbivuáváliih iäláttâsah já áigápuátu 13 4.2.5 Suhâpeelij koskâsâš täsiárvu já olmoošvuotâ 15 4.2.6 Ráávhu já soovâdvuotâ 15 4.2.7 Maaŋgâkulttuurlâšvuotâ 15 4.3. Säämi muusik, tanssâ, mainâsärbivyehi, taaidâ já kirjálâšvuotâ 16 5.  ¶"
  - "Aanaarsämikielâ lii lamaš ovttuu ucceeblohosajattuvâst: ton sárnoimeeri lâš lamaš alemustáá suullân tuhháát sárnod3. Ive 1997 Anarâškielâ servi vuáđudij kielâpiervâl, ko nuorâmus kielâsárnoo lâi talle nubálovihásâš. Kielâpiervâl áánsust kielâ lappum lii orostâm já álgám iäláskiđ. Aanaarsämikielâ sárnoi meeri lii Sämitige lovottuv mield suullân 300. Nuorttâsämmiliih Nuorttâsämmiliih láá Kuáláduvnjaargâ algâaalmug, kiäh láá nube maailmsuáđi keežild monâttâm ärbivuáválijd suhâkuávluidis Piäcámist. Nuorttâsämmiliih láá oskolduvâs peeleest ortodooksah4. Nuorttâkuávlu jiešvuođah láá uáinimist el. nuorttâsämmilij kárvudâtmist, juhle- já utkeärbivyevist sehe purrâmâšärbivyevist. Teháliih siärvuslâšvuođâ lasetteijee tahheeh nuorttâsämmilijn láá el. tejâkulttuur, ärbivuáváliih sierah, nuorttâlâškatriltanssâ, kässeekeđgihervim, veddipargoh já ráánu kođđeem. 1 Sämitigge 2006:4. 2 Morottaja 3 Olthuis 2003:568. 4 Jefremoff  ¶"
  - "Säämi muštâlemärbivuáhán kulá luándulávt kielâlâš olgospyehtim riggodâh, saanij valje já olgospyehtimij maaŋgâhámásâšvuotâ. Säämi muštâlus lii távjá uási maidnii muštoid, muštâččem mastnii tuođâlâš tábáhtusâst tâi nube mainâsist. Muštâlusah já mainâseh lohtâseh távjá soojijd, tábáhtussáid, ulmuid, pennuid, poccuid, jieškote-uvlágán pargoid já luándualmonáid. Säämi muusik – já muštâlemärbivyevi pehti finnee páárnáš tiäđu säämi eellimvuáhán já kulttuurân kullee aašijn. Kovetaaidâ lii ohtâ olgosadelemhäämi, mii oovded párnáá mielâkuvviittâs já ruokkâdvuođâ jiešolgosaddelmist. Taaidâšoddâdem viggâmužžân lii párnáá persovnlâšvuođâ maaŋgâpiälásii oovdedmân. Párnáiguin kolgâččij kevttiđ nuuvt ennuv rijjâ koválâš olgosadelem, ko máhđulâš. Ivnijd já haamijd uápásmem konkreetlâš tiiŋgâi pehti lii jo aarâh muddoost jiärmálâš. Taiduu vuovijguin puáhtá sämmilâšvuođâ kieđâvuššâđ maaŋgâpiälásávt. Uccâ párnáiguin lii tehálumos vuáttámušlâšvuotâ já aašij kieđâvuššâm kuuvij já porgâmij pehti. Säämi sänikevttim ärbivyehi lii nanos. Párnáimainâs- já mainâsärbivyehi sirdâšuvá iänááš párnáikirjálâšvuođâst. Maaŋgâ säämi párnáikirje vuáđđun lii ohtâvuotâ argâmaailm já uáinimettum maailman kooskâst. Kiirjijn luptân uáinusân sämikielâ riggodâh, mii lii tehálâš ubâ kulttuurärbivyevi ibbeerdmân29. 28 Aikio 2007:74 – 96. 29 Lehtola 1997:96,104. ¶"
  - "Páárnážân ráhtoo persovnlâš aarâhšoddâdemvuávám (aavu) ovtâspargoost párnáá vaanhimijguin tâi iärásij párnáá huolâttâsâst västideijee ulmuiguin. Aavu ulmen lii párnáá ohtâgâslâš já vaanhimij uáinui vuotânväldim tooimâ orniimist el. párnáá vuáttámušah, táárbuh já puátteevuođâ uáinuh, párnáá mielâkiddiivâšvuođâ čuásáttuvah, nanoduvah já párnáá ohtâgâslâš torjuu já stivrim táárbuh. Aarâhšoddâdemvuáváámist suáppoo vaanhimijguin ovtâspargo toimâmvuovijn. Páárnáš jieš puáhtá meiddei uásálistiđ aarâhšoddâdemvuávám rähtimân já árvuštâlmân vaanhimij já pargojuávhu oovtâst sooppâm vuovvijn37. Aarâhšoddâdemohtâduvâin uárnejeh merikoskâsijd vuávámčuákkimijd perruiguin. ¶"
  - "Pargojuávhu árvuštâllâm riäidun láá aicâdem, dokumentistem, jieijâs pargo árvuštâllâm, ovdedemsavâstâlmeh ovdâulmuin, ohtâdâhkuáhtásiih pargosaječuákkimeh já ubâ kieldâ säämi aarâhšoddâdem pargočuákkimeh. Säämi aarâhšoddâdemvuávám siskáldâsâst já toimâmvuođâst čuákkejuvvojeh vuávám vuáđđun macâttâsah Tave-Suomâ sosiaalsyergi mättimkuávdáá tooimâst. Säämi aarâhšoddâdem ovdedempargoost acâttâs pehti finnejum tiäđoin puáhtá ávhástâllâđ. 6.4. Torvâlâšvuo đ âvuávám Peivitipšo torvolâšvuođâvuáváámân kuleh nuuvt pargei ko párnáid-uv kyeskee lahâaasâtlâš já eres torvolâšvuođâ já tiervâsvuođâ kyeskee vuáváámeh. Peivitipšolaahâ kenigit toimâohtâduv huolâttiđ peivitipšo torvolii orniimist. Peivitipšo torvâlâšvuođâvuávám lii piäluštâsvuáváámist vijđásub olestorvolâšvuođâ pyereedmân já tolâmân sihtejeijee äššikirje. Torvâlâšvuođâvuáváámist lii meeri árvuštâllâđ tooimâ äštee vaarâid já čielgiđ tooimâ riiskâid väldimáin vuotân peivitipšo asâttellee laavâi kuávdášlâš vátámâšâid, toimâohtâduv pargosuojâlem toimâohjelm sehe pargotiervâsvuođâhuolâttâs pargosaječielgiittâsâid. Tarkkuustâllâm pirrâdâhân kuleh el. toimâohtâduv pargojuávkku, tipšo párnááh, toimâohtâduvâst kolliistellee ulmuuh, toimâohtâduv šiljo já visteh sehe toimâriäiduh já aldaipiirâs40. Säämi aarâhšoddâdemohtâduvâin olášittum kulttuurân kullee maaŋgâpiälásâš toimâ párnáiguin el. tulâstâllâm, sierâlágán tábáhtussáid já mađhijd uásálistem váátá muneorniistâlmijd, ovtâspargo já torvolâšvuođâaašijd vuotânväldee vuávám sehe tuárvi pargojuávkkuresurssijd. Maađhijd puáhtá orniđ ovtâspargoost párnáin perruin, suvváin já reesuurspargojuávhoin, mut meiddei täin tilálâšvuođâin kalga tooimâst västideijee pargojuávkku čielgiđ ovdâsvástádâs- já torvolâšvuođâkoččâmâšâid vaanhimijguin muuneeld. Aarâhšoddâdemohtâduvâin ráhtojeh párnái jođettemravvuuh sehe suáppojeh táárbu mield oovtâst párnái vaanhimijguin kirjálávt párnái uásálistmist el. moottorkiälkká-, kärbis- ye. mađhijd já tain vaattum torvopiergâsijn (torvokapereh, kááijumliivih). 40 Saarsalmi 2008:7. 6.5. Sierânâs toorjâ aarâhšoddâdmist Jyehi párnáá šoddâm, ovdánem já oppâm lii ohtâgâslâš. Páárnáš puáhtá tarbâšiđ torjuu fyysilâš, tiäđulâš, táiđulâš, tobdoeellim tâi sosiaallâš ovdánmis uásisuorgijn. Torjuu tárbu puáhtá šoddâđ talle, ko párnáá šoddâmtileh aštâšuveh tâi toh iä turvii suu tiervâsvuođâ já ovdánem41. Eromâšávt aarâhšoddâdem já ravviittâh kolgâv toimâđ čovgâ ovtâspargoost párnái oppâmvädisvuođâi já arâhis torjuu táárbu tubdâmist. Ko vaanhimeh tâi aarâhšoddâdempargojuávkku äiccih párnáá ovdánmist ájánem tâi spiekâstem, kalga savâstâllâđ oovtâst, mii párnáá ovdánmist lii ohtâgâslâš tâi persovnlâšvuođâ jiešnaalijd já mast lii torjuu tárbu. Tooimâ vuolgâsajeh láá párnáá ohtâgâslâšvuođâ vuotânväldim já jieštobdo nanodem. Ávusvuotâ já luáttámušlâš tile párnáá vaanhimij já pargojuávhu kooskâst lääččih vuáđu tuáimee ovtâspaargon párnáá pyerrin. Táárbu mield puáhtá árvuštâllâm toorjân haahâđ äššitobdee ciälkkámuš vaanhimijguin sooppum vuovvijn. Tárbulijd toorjâtooimâid puáhtá algâttiđ tállán ko torjuu tárbu lii aiccum. 6.6. Ovdâmáttááttâs Ovdâmáttááttâs lii uási aarâhšoddâdem. Kieldâst lii laahân vuáđuduvvee kenigâsvuotâ orniđ ovdâmáttááttâs. Ovdâmáttááttâs puáhtá orniđ jo-uv peivitipšoost tâi škoovlâst. Talle ko ovdâmáttááttâs uárnejuvvoo peivitipšosaajeest, ovdâmáttááttâsân heiviittuvvoo tievâsmittee uássin meiddei peivitipšo lahâasâttâs. Sämikuávlust sämikielâlâš ovdâmáttááttâs uárnejuvvoo vuáđumáttááttâs ohtâvuođâst.  ¶"
  - "Ovdâmáttááttâs olášittoo vuáđumáttáátâslaavâ mield. Ovdâmáttááttâs máttááttâsvuávám vuáđustâsah stivrejeh väldikodálávt ovdâmáttááttâs siskáldâs, kvaliteet já páihálij máttááttâsvuáváámij rähtim. Sämikielâiguin adelum ovdâmáttááttâs kielâlâš ulmeh láá siämmááh ko eres-uv ovdâmáttááttâsâst. Páárnážân kalga šoddâdem já máttááttâs iššijn adeliđ máhđulâšvuotâ oppâđ meiddei säämi kulttuuräärbi. Máttáátâs tiäduttâssyergih láá säämi kulttuur, eromâšávt juáigus já tyejeh, iäláttâsah, eellimvyehi já páihálâš luándu. Kielâlâš já kulttuurärbivyevi jotkum kalga ovdediđ ovtâspargoost páihálijn siärváduvváin42. 7. OVTÂSPARGO JÁ OVDÂSVÁSTÁDÂS 7.1. Šoddâdemkyeimivuotâ vanhimijguin já suvváin Šoddâdemkyeimivuotâ lii koskâvuotâ, mast pargojuávkku, vaanhimeh já párnáá huolâtmân uásálistee ulmuuh tiäđulávt čonâseh párnáá šoddâm, ovdánem já oppâm tuárjumân. Kyeimivuođâst vaanhimeh, suuhâ já pargeeh láá täsiviärdásiih, mut jieškote-uvlágáneh párnáá tobdeeh. Párnáá pääihi já aarâhšoddâdempalvâlusâi noonâ ovtâspargo tuárju párnáá jienâ kullum. Párnáást lii vuoigâdvuotâ uásálistiđ, vaikuttiđ já šoddâđ kuulluđ jyehipiäiválijn puđâldâsâin já sierâdmijn.  ¶"
  - "Aalmugijkoskâsiih sopâmušah Aarâhšoddâdem arvuvuáđu linjejeh maaŋgah aalmugijkoskâsiih sopâmušah. Suomâ lii ratifisistám maaŋgâid aalmugijkoskâsijd sopâmušâid, moiguin tot lii čonâsâm sämmilij kielâ já kulttuur siäilutmân já oovdedmân. Tágáreh láá el. Kuávlulâš kielâid tâi ucceeblohokielâid kyeskee Eurooplâš vuáđukirje (SopS 23/1998) já Aalmuglâš ucceeblovoi suojâlem kyeskee raamialmossopâmuš (SopS 2/1998), KP-sopâmuš (SopS 7/1976) já Párnáá vuoigâdvuođâi sopâmuš (SopS60/1991). Ive 2007 tuhhiittum OA algâaalmugijd kyeskee julgáštus čuujoot mooraallâš äššikirjen sunde meiddei algâaalmugij olmoošvuoigâdvuođâi ovdánmân puátteevuođâst. Párnáá vuoigâdvuođâi sopâmuš kenigit sopâmušriijkâid turviđ párnáid uási ohtsâškode vyeimivaarijn, vuoigâdvuođâ uásálistiđ jieijâs kyeskee miärádâstohâmân já ohtsâškodde-elimân sehe vuoigâdvuođâ suoijâlmân já huolâtmân. Peivitipšoost párnáá uásálâšvuođâst lii saahâ siärvusân kulâmist já toos vaikutmist. Sopâmušâst tiäduttuvvoo párnáá hiäđu uáinimčievâ puohâin párnáá kyeskee tooimâin. Suomâ lahâasâttâs Vuáđulaavâ vuáđuvuoigâdvuođânjuolgâdusâin aarâhšoddâdem olášutmist kuávdášlâš vuoigâdvuođah láá oovtviärdásâšvuotâ, olmoošáárvu luávkkááhánnáávuotâ, ohtâgâs rijjâvuođâ já vuoigâdvuođâi turvim, oskoldâhrijjâvuođâ, párnáá vuoigâdvuotâ uásálistiđ já vaikuttiđ jieijâs aargâ já ovdánemtääsi tááhust tehálâš aššijd sehe kielâlâš já kulttuurlâš vuoigâdvuođah. Suomâ vuáđulaavâ mield lii sämmilijn algâaalmugin vuoigâdvuotâ paijeentoollâđ já ovdediđ jieijâs kielâ já kulttuur (PL 17.3 §). Almolâš vääldi kenigâsvuottân lii vuáđulaavâ 22 §:n mield turviđ vuáđuvuoigâdvuođâi já olmoošvuoigâdvuođâi olášuttem. Sämmilij vuáđuvuoigâdvuođânjuolgâdus oovtâst 22 §:jn kenigit almolâš vääldi tuárjuđ säämi algâaalmug jieijâs kielâ já kulttuur ovdedem. Sämmilij kielâlâš vuoigâdvuođâin lii asâttum säämi kielâlaavâst (1086/03). Eres aarâhšoddâdmist almolâš linjiimeh já laavah, maid kalga väldiđ vuotân: oovtviärdásâšvuođâlaahâ, laahâ sosiaalhuolâttâs äššigâš sajattuvâst já vuoigâdvuođâin, laahâ sosiaalhuolâttâs áámmátlâš pargojuávhu tohálâšvuođâvátámâšâin já aarâhšoddâdemvuávám vuáđustâsah. Laahâ párnái peivitipšoost Párnái peivitipšoost adelum laahâ (875/1981) kenigit kieldâid huolâttiđ tast, et párnái peivitipšo puáhtá adelil párnáá eenikieláin ađai sämikieláin (11 §). Párnái peivitipšoost adelum asâttâs (239/1973) 1 a § (1336/1994) mield párnái peivitipšo šoddâdemulmijd kulá eres lasseen sämmilij jieijâs kielâ já kulttuur tuárjum ovtâspargoost áášánkullee kulttuur ovdâsteijeiguin.  ¶"
  - "Aalmugijkoskâsâš olmoošvuoigâdvuođâi mield jyehi párnáást lii vuoigâdvuotâ · eromâš suoijâlmân, · torvâlâš já kihtâlâš šoddâmpirrâsân já · täsitiäddusâš já maaŋgâpiälásâš ovdánmân. Párnái suojâlem lii párnáá pyereestvaijeem turvim. Taat váátá jieškote-uv tuáimeepelij ovdâsvástádâsväldim párnái pyereestvajemist. Párnái suojâlem oleslâšvuotâ šadda vuáđupalvâlusâin, estee párnái suoijâlmist já páárnáš- já peerâkuáhtásâš párnáisuoijâlmist. Jis párnáá päikkitile ij lah tuárvi torvolâš já vanhimeh kyeđđih párnáá tipšohánnáá tâi jis, páárnáš tâi nuorâ jieš áštá pyereestvajemis, lii kieldâ párnáisuojâlemvirgeomâhái kenigâsvuotâ išediđ párnáá. Aanaar kieldâst párnáisuoijâlmist västideh párnáisuojâlemsosiaalpargeeh oovtâst kuávlusosiaalpargeiguin. VUÁĐUPALVÂLUSAH ESTEE PÁRNÁI SUOJÂLEM PÁÁRNÁŠ- JÁ PEERÂKUÁHTÁSÂŠ PÁRNÁISUOJÂLEM ¶"
  - "Peivitipšoost lii kiävtust 3 já 5-ihásij párnái olesovdánem aicâdemluámáttâh, mii ráhtoo ohtsâšpargoost párnái vanhimijguin já tiervâsvuođâtipšoiguin. Aicâdemluámáttâh tievâsmit párnáá aarâhšoddâdemvuávám já ton ulmen lii párnáá olesovdánem árvuštâllâm sehe ovdánem torjuu táárbui čielgim. ¶"
  - "Äššigâžân šaddee tuođâliih mätkikoloh pääihi já pargosaje kooskâ sajanmáksojeh táárbu mield hiäđulumos molsâiävtu mield. ¶"
  - "Säämi Kielâkäldee pargest lii virgálâš ohtâvuotâ Taažâ Sämitiigán válduorgaanin, já jis ij mudoi lah meridum, te siämmááh pargoiävtuh ko Sämitige pargein Taažâst, tuálih meid täst. ¶"
  - "Lah-uv smiettâm, et magareh noomah anarâšâin láá tovle lamaš? Puáris anarâškielâliih noomah láá suomâkielâlij já uđđâsub anarâškielâlij noomâi lasseen Anarâš-kalenderist. Vyelni lii Ilmar Mattus čaalâ anarâšâi puáris ääigi ovdânoomâin. ¶"
  - "Tágáreh puáris noomah, moh čaalman uáinin láá váhá komáliih, láá lamaš motomin tovle kiävtust Anarist, eereeb Ákkun-noomâ, mii lii heiviittâs Äijih-immeel káálgu noomást Ákku. Orjâlâškielâ pelni Säämi aal¬mugpeeivi (6.2.) lii Juoksáhkká, kote lâi ohtâ Máđáráhkká-immeel nieidâin. Anarâšâin iä lam tieh imeleh, mut Ákku lâi já suu nommâ heivee-uv pyereest Säämi aalmugpeeivi nommâpeivin. Eres noomah iänááš uásild láá päähináigásiih noomah, moh láá čuávuvááh: Äigee 1556-1671 (21.6.), Äigeesärree 1556-1620 (19.10.), Algepeivi 1570-72 (24.10.), Avetävgi, Avejuoksâ 1594 (17.7.), Mielâ 1556-1616 (23.9.), Mielâk 1563-85 (23. 9.), Mohce 1570-72 (28.7.), Mojo 1620, 1694 (22.1.) Nunná (8.7.), Pilcce 1556-87 (5.2.), Peeivihsarree (1563-91), Peivi, Peeivih 1556-1697 (16.6.), Raassaš já Raassâdijjee 1556-85 (3.10.), Ruigee 1579-95 (6.10.), Riijmâ 1558-59 Rounala siijdâst (9.9.), Caija 1563-1620 (3.4.), Sarree 1556-1704 (9.11.), Sarreejuoksâ 1570-71 (9.5.), Čuávvá 1580-94 (27.9.), Távgum 1583-84 (13.9.), Niävááš (2.2.), Ogge (8.9.), Pánná (11.11.), Ahemâl (9.6.), Cuurnâš (28.2.), Čuivááš ( 6.5.), Lavrukkâš (4.3.), Sijkkum 1571-89 (23.11), Tevdee 1570-1640 (23.12), Tuvdee 1556-1608 (21.2.), Uđđe 1563-84 (6.8.), Uđjus 1556-1620 (14.12.), Valjaaš (27.1.), Vällee já Válju 1556-80 (2.10.), sehe Ákkun (6.2.).  ¶"
  - "Eellim kuittâg jotkâšuvá skammân siämmáálágánin ko eres-uv iveaaigij, peic tovle tot ij lamaš pehtilumos tuoijumäigi. Motomeh kierdih SKAMMÂŠLUNDEVUOĐÂ, mon te tipšoh kirkes lamppuin. Talle ko čuovâ lii uccáá, lii eromâš tergâd eelliđ olgon! Veik čuovâ ij oinuugin, te tot liijká lii rummâšân já mielân pyeri. Skammâ lii meiddei vuovâs äigi muštâččiđ já mainâstiđ – komeh já eres komáliih huáđđooh lijkkojeh kuhes veigijd. ¶"
  - "Sämmiliih láá oles aassâmkuávlus pajemuuh äššitobdeeh kolmâ taalvij paijeel pallâmist. Ohtâ tergâdumos pivoaamnâs lii tiäđust-uv poccuu čevđi, já masa jo tobdosumos poccust korrum pivoh láá poccuu kamâsijn rahtum sovskammuuh tâi njuppâheh . "
  - "Sovskammuuh láá maaŋgâlágáneh já toid väljejeh amnâsijd ton mield, magarijn pargoin já tooimâin taid áigu kevttiđ. Olgopargoid já argâkiävtun tohhejeh sieivâ ivnásiih kamâseh, moin rahtum kammuuid lii hervân korrum nk. riävskánjune , ruopsis hervâleđđee kamuvnjuuneest, teikkâ ij mihheen. Fijnásumos kamâseh láá porgekamâseh , moh láá njuovvum eidu ko puásui lii molsom soksâmijdis keesi loopâbeln. Porgekamâsijn láá uánihis soksâmeh, adai toin iä šoodâ pyeremuuh pallâmkammuuh. Muuzzig -, kobbâ – já kirje kammuid kannat šeštiđ juhlijd já hervâttiđ pyereest tiärásijguin . "
  - "Anarâškielâst láá jieijâs ärbivuáváliih penuvnoomah tegu maaŋgâin eres-uv kielâin, ovdâmerkkân suomâkielâst já orjâlâškielâst. Taid ij tääiđi leđe val kihheen puoh čuággám oovtâ sajan, mutâ toh láá ain uáli táváliih já kiävtust. Om. Anarâškielâ ravvuuh -kirjeest láá motomeh penuvnoomah: Čappi , Čiergis , Ketki , Kuovgi , Penne , Ranni , Šuuvun , Täsni , Tiigâl , Tiälkku , Tuálppi , Vahtâ . "
  - "Táválumosávt nommâ valdâl mahtnii pennuu olgohäämi, mutâ meiddei lattim teikkâ luándu. Tagareh noomah tegu Čappi, Šluŋkki, Kuovgi já Ranni kovvejeh pennuu njuolgist olgohäämi peeleest: Čappi lii čappâd, Šluuŋkist láá šluŋkkepeeljih, Kuovgi lii kuovgâd, Ranni lii räänis. Täsni-nommâsii pennust lii täsni káálust já Tiälkku-nommâsâš peenuv lii tielkkuu. Čiergis lii taggaar, mast lii čiäppát pirrâ kuovgis čiergis. Tuálppi lii Itkonen mield tevkisruškâd. Tiigâlist láá kuovgis tiälhuh čoolmij paajaabeln. ¶"
  - "Sämikielân láá ittáám meiddei uđđâ penuvnoomah, tegu Jieŋâ , Naver já Aarni , moh iä aldagin ain valdâl pennuu häämi teikkâ luándu mahten. Toid lahtojeh eenâb-uv abstraktliih tâi runoliih kielâkoveh, já tain puávtáččij te čäälliđ jieijâs čalluu.  ¶"
  - "Taat lii suomâkielâst táválâš tuávádâh, moos ij lah lamaš vaastâ sämikielâst. Ärbivuáválávt säänih suuhâ já peerâ láá merhâšume tááhust váhá viijđásuboh ko syemmilijn, já eromâšávt tááláá siärváduvâst lii tehálâš sierriđ taan viijđásub já meiddei epimiärálub teermâin. Kielâtoimâttuv sänikirje miäruštâl ‘ydinperhe’ taggaar peerân, moos kuleh vanhimeh já sunnuu ohtâsiih párnááh. Lasseen eres teevstâin (om. Kirsti Suoranta sosiologia pro gradu -totkosist) vuottui ‘ydinperhe’ sajadâh siärváduv jyevimettum ráhtuslâš vuáđuohtâdâhhân , tegu kuávdážin teikkâ váimusin. ‘Ydinperhe’ šoodâi-uv sämikielân váimuspeerâ . "
  - "Eres peerâsäänih já tuáváduvah maid kielâjuávus kieđâvušâi láá vyellin tavlustuvâst. Tievâsliih sänilistoh lasettuvvojeh meiddei PDF:n. ¶"
  - "Yle Sápmi lii meid tergâdis kirjálâš media, ko tergâdumoseh uđđâseh láá čallum Yle Sápmi päikkisiijđoid. vâi ‘vai’  ¶"
  - "Tettee mottoom iiđeed puáđist siäsá já iätá munjin: ... 9§ KEJÂSTÂH HISTORJÁSÄNILIISTON Historjá sänilisto lii äššilisto labdosin. MIÄRÁDÂS : Čuákkim avžut listo porgâdijn iskâđ uđđâ terminologia keevâtlávt já smiettâđ moh láá kuávdáš teermah, maid ij pyevti jurgâlempargoost karveđ teikkâ čielgiđ eresnáál. Tagareh teermah maid puáhtá karveđ iä kannat leđe lopâlâš listoost mield kenski ollágin. 10§ POĐOI SÄÄNIH IÄVTUTTÂS: Kielâpargeeh lává nuurrâm liiston aašijd, maid ulmuuh láá sunnust koijâdâllâm. Kielâjuávus savâstâl saanijn, já tuhhit taid teikkâ uási tain máhđulâš nubástusâiguin teikkâ merkkee saanijd tiättun. Kielâjuávus savâstâlâi aašijn, já miärádâsah láá merkkejum pevdikiirján jyehi sääni teikkâ ääši ohtâvuotân jo-uv sierâ teikkâ vuálásárgumáin. Avustaa tehtävissä išediđ pargoin (ml. lok.) / išediđ pargoiguin (ml. kom.)  ¶"
  - "Tilálâšvuođâst oovdânpyehtih raportij siskáldâs já savâstâllâp sämikielâi tiileest raportij vuáđuld. Ohjelmist láá sehe puávdejum sahâvuáruh ete äigi rijjâ savâstâlmân já kommentistmân. Kuohtuuh raporteh láá luuhâmnáál almostittempeeivi rääjist internetist suomâ- já sämikielân: Säämibarometri 2016 –raapoort riehtiministeriö siijđoin já Sämikielâi iäláskitten pyeremuuh vuáválâšvuođah –raapoort Sämitige siijđoin . "
  - "9.00-9.10 Sahâvuáru: Tiina Sanila-Aikio, Sämitige saavâjođetteijee 9.10-9.20 Sahâvuáru: Vava Lunabba, pajetärhisteijee, riehtiministeriö demokratia-, kielâ- já vuáđuvuoigâdvuođâi ohtâdâh 9.20-9.30 Sahâvuáru: Anni-Siiri Länsman, hovdâ, Oulu ollâopâttuv Giellagas-instituut 9.30-10.15 Säämibarometri 2016 –raapoort oovdânpyehtim: Annika Pasanen, FT totkee 10.15-10.30 Káhvástâllâm 10.30-11.15 Sämikielâi iäláskitten pyeremuuh vuáválâšvuođah –raapoort oovdânpyehtim: Ulla Aikio-Puoskari, Sämitige škovlimčällee, náguskirjetotkee 11.15-12.00 Puávdejum kommentsahâvuáruh: Máttááttâs- já kulttuurministeriö, Säämi kielârääđi, kieldâi ovdâsteijeeh 12.00-13.00 Rijjâ savâstâllâm raportijn, sämmilij kielâlij vuoigâdvuođâin já sämikielâi iäláskitmist ¶"
  - "Sääni pyeri merhâšume lii tienávt almolâš, et masa mii peri puáhtá leđe pyeri peic taggaar mii lii hyeni. Ulmuuh láá pyereh adai sahâvuáru-uv puáhtá algâttiđ sanijguin “ Pyereh kuldâleijeeh ”, ige tast lah mihheen lasemerhâšuumijd ko tuše tot, et sárnoo sárnuttâl kuldâleijeid muččâdávt. Pyeri lii meid rammumsääni, ko haalijd rammuđ maidnii ovttáin saanijn, Pyeri! Saanijn pyeri puáhtá viärdádâllâđ, komparaatio mana návt: pyeri – pyereeb – pyeremus . "
  - "Sääni šiev merhâšume oro lemin eenâb räijejum, tast lii meid merhâšume “šievtásásâš”. Lasemerhâšume tet šiev -sääni kevttim motomijn ohtâvuođâin ij sääti leđe ain vuovâs. Jis aalgât sahâvuáru sanijguin “ Šiev kuldâleijeeh  ”, te tast šadda tobdo, et kuldâleijein láá eromâš pyereh peeljih moiguin kuldâliđ teikkâ sij láá eromâš čeepih iberdiđ tom, maid sárnoo iätá. Tast, mii lii šievtásásâš, lii mottoomlágán kevttimárvu. Ulmust ij táválávt lah kevttimárvu. Jis iätá “ šiev máttáátteijee ”, te lii árvuštâlmin máttáátteijee áámmáttááiđu adai maainâstmin tast, et lii-uv sun čeppi vâi čyerbi pargostis. Pennust puáhtá ettâđ, et tot lii šiev peenuv , ko tot uumâst kuosijd adai almoot, et kiinii lii puátimin. Ergi puáhtá leđe šiev vuájáán . "
  - "Čuávuvááh stavâlistemravvuuh láá meridum anarâškielâ kielâjuáhus čuákkimist 11.-12.12.2015 ( pevdikirje ) já toh láá tääl almolávt keččâlemnáál. Stavâlistem vuosâulmen lii tuárjuđ jienâdem máttááttâllâm algâmáttááttâsâst. Ton lasseen taam siämmáá vyevi puáhtá kevttiđ meiddei kirjekielâst raddalâsâi potkiimân. ¶"
  - "Anarâšâi purâdem- já mälistemvyevih láá nubástum ennuv majemui 50-60 ive ääigi. Tađe ovdil purrâmušah kávnojii enâmustáá aldapirrâsist – jaavrijn, juuvâin, vuovdijn já poccuin – ja puoh eres, mon koolgâi ruuđáin uástiđ tâi loonootmáin haahâđ, kočodui päddikešpurrâmuš šân, adai tagarin mon koolgâi viežžâđ kukken, “päddikeejist”.Taggaar purrâmuš laavij leđe váhá tivrâsub já väridum eromâš juhlijd, tâi tot kevttui mudoi šeeštin. Sämmilij purrâmuškulttuurân lahtoo tiäđust-uv tievâs sánádâh ärbivuáváliih teermah já säänih. Motomeh ärbivuáváliih purrâmušah mälistemravvuidiskuin láá oovdânpuohtum ive 2010 Anarâš kalenderist, mon sáttá ain finniđ Anarâš loostâ toimâttâsâst.  ¶"
  - "Tääl, uđđâ ääigi uđđâ purrâmušâiguin, kárttá kuittâg motomin smiettâđ mii miinii sátáččij leđe sämikielân. Ärbivuáválii kielâst láá kale tágáreh táváliih jyehipiäiváliih säänih ko puurrâđ , purâdiđ , juuhâđ , mälistiđ , liäibuđ , vuoššâđ , passeeđ já steikkiđ , mutâ ärbivuáválij purrâmušâi já mälistemvuovij lasseen láá puáttám ennuv uđđâ vyevih, moid ij lekken nuuvt älkkee ain utkâđ sämikielâlii sääni tâi ettâmvyevi. Motomeh láá rahtum, já motomeh meiddei vuáhádum-uv. Manen ovdâmerkkân kolgâččij kočodiđ tuulâ tâi illoos piällást site alne passeem mon läävejeh keessiv tâi mudoi šievšoŋŋân porgâđ? Suomâkielân tot lii ‘grillata’, sämikielân meiddei heiviittum lovnâ: grilliđ (sun grillee). Mutâ maht kalga ettâđ, ko maidnii áigu ‘hiillostaa’? Ilostittiđ ? "
  - "Ergikunâgâskištoh, pessijááh já eres kiđđâääigi stuorrâ juhleh láá jo lappâd, mutâ pyereh siijvoh jotkâšuveh vala muáddi oho, jis lijkkoo puđâldiđ olgon. ¶"
  - "Čierâstem še lii hitruu kiđđâtäälvi, já tom puáhtá porgâđ pulkkuráin , savehijguin tâi veikkâ muotâluovdijn jo-uv jieijâs päikkisaje ämmirij já teermij vuálus tâi rahtum čierâstemluáháin. Motomeh vyelgih meiddei snjagottiđ piegâi mield purjâsáin muottui já jieŋâi oolâ, já Taažâ peln uárnejeh tast joba kištoid, tegu VAKE adai Varanger Arctic Kite Enduro . "
  - "Spiekâstuvah láá motomeh, om. vuoluubeln tavlustuvâst sääni “sämmilâš” táváliih koŋruenstábáhtusah. ¶"
  - "táváliih kaandah ¶"
  - "pyereh määđhih ¶"
  - "“  Pyeri  lii almolub sääni,  šiev  vist meerhâš eenâb-uv ‘hyvälaatuinen’. Sárnuttâldijn ij pyevti kevttiđ  šiev  (tegu om: šiev kuldâleijeeh). Ovttáin saanijn rammum: “Pyeri!” Jis rámmoo maidnii tiiŋgâid, puáhtá kevttiđ  šiev  , mutâ ij ohtuu: “Šiev kistuuh!”  Šiev  ij laavii suuijâđ ige tast pyevti rähtiđ komparaatio. “Tot lii šiev ( )” – elliptlâš ceelhâ.”   ¶"
  - "Anarâškielân taan koččâmâš puáhtá tulkkuđ kyevtináál. Ko anarâškielâ lii nubben kiellân oppum uáli maŋgâsist, te vaarâ vuossâmužžân juurdâš, ete tääl lep staaviimin sajehaamijd, täsimolsomijd, vookaalkukkoduvâid ja maid peri. Toovláš anarâš vaarâ kuittâg addiiččij váhá eresnáál já vistig jurdáččij koijâdeijee mielâtteemmin, jis lii vala muottuuttes čohčâ teikkâ joba kesiäigi. ¶"
  - "Säämi suuvâ laavlâ muštâl váhá Sämienâmist já tast láá-uv motomeh uáli pyereh säänih kuvviđ luándupirrâsijd já šooŋâid. Sämikielâ ohtâ styeremus riggodâh lii viijđes luándu- já šoŋŋâsánádâh, mii lii lamaš ubâ eellim tááhust tergâd ovdil ko aautoh já purrâmuškäävpih pottii Sáámán. Ko ferttii tiettiđ tárkká, magareh enâmeh já jotteemkiäinuh kost-uv láá, kost finnejii kuolijd já kuus poccuuh lijkkojii moonnâđ já magareh šooŋah lijjii, te luándulávt tađe várás utkojuvvojii ennuv säänih. ¶"
  - "Mánuvaijâs maŋa máánnud šodâškuát – tot lii ŠADDEE MÁÁNU. Puoh máánu mudoh lađâsmáánust lađâsmáánun lii MÁNUJOTO. Tovle sämmiliih-uv mittedii ääigi mánujođoi mield, mutâ tááláá kalenderijn mánuppajeh iä innig moonâ mánujođoi mield, peic toh láá heiviittum oohtân piäivášivvijn. Säämi liipust čuovjis riegislakke kovvee máánu, já ruopsâd piäiváá. ¶"
  - "Pice já rine saanijd taarbâš ko tálvá. Mii iäruid saanijn lii? Käldein selvânij, et pice lii ucceeb meeri já rine lii stuárráb meeri jiäŋum čäcilievlâ mottoom asseest. Suomâkielâ säneh láá “kuura” já “huurre”. Suomâkielâ almolii sárnumkielâst saanij merhâšumeh maneh ilolávt siähálâs, mut meteorologlâš termân saanijn lii kuittâg čielgâ iäru aainâs Wikipedia mield. Anarâškielâst pice já rine saanij iäru lii tot, et mon assaht teikkâ asettemmeeht čäcilievlâ/jieŋâ/muotâ lii. ¶"
  - "Itkos sänikirjeest láá čuávuvááh ovdâmeerhah: ¶"
  - "Anarâškielâ sujâttemvuáháduv mield kuulmâstaavvâlsij nominij maddust lii ain aainâs-uv ohtâ kuhes jienâdâh. Tágáreh myenstereh láá máhđuliih: ¶"
  - "Tábáhtusah láá vaigâdeh kielâi iäru tiet. Motomij saanij peht vuáđujurduu lii vaigâd nuávdittiđ. ¶"
  - "Uánihávt tutkum: Korpusist láá tuháttij mield celkkuuh main meid ~ meiddei lii celkkuu siste. Ovdâmeerhah main tot ličij celkkuu aalgâst iä lam ollágin nuuvt ennuv, mutâ toh še lijjii. Wörterbuchist tagareh ovdâmeerhah iä lam.  ¶"
  - "Munjin še šoodâi ahheev pennuu, maid kaartâim kyeđđiđ ko vuolgijm Čovčjäävrist, Čyeres lâi ton nommâ. ¶"
  - "Šiev kuldâleijeeh... / Pyereh kuldâleijeeh... ¶"
  - "Viärd: “tot taha pyere” (lieber pyere als šieu ) wAP “pyeri peeivi!” – “Immeel adde!” sM “čuáŋŋááh láá pyereh lodeh”sM  ¶"
  - "MIÄRÁDÂS: Pyeri lii almolub sääni, šiev vist meerhâš eenâb-uv ‘hyvälaatuinen’. Sárnuttâldijn ij pyevti kevttiđ šiev ( šiev kuldâleijeeh… ). Ovttáin saanijn rammum: Pyeri! Jis rámmoo maidnii tiiŋgâid, puáhtá kevttiđ šiev , mutâ ij ohtuu: Šiev kistuuh! Šiev ij laavii suuijâđ ige tast pyevti rähtiđ komparaatio. Tot lii šiev ( ) - elliptlâš ceelhâ. 6 §  ¶"
  - "Keččâlem. Normativliih kukkoduvah láá vuálásargum, fáárust meiddei diftoŋeh: kandâi luus kaandâi luus majemui ivij majemui iivij - i v ij áhui saavah ááhui saavah tivrij suovsah tiivrij suovsah muotâpálui koškâm muotâpáálui koškâm kártái vuáđuld káártái vuáđuld kuárus kie’đâi kuárus kieđâi kuo’sâi vuálá kuosâi vuálá - Tuáimá-uv tááláš normâ 2-st. saanij ml. gen. kuhes vokalist čäällimkielâ tááhust? Kalga-uv tuhhiittiđ meid uánihis vookaal paldâlâs häämmin, jis ij jo vuosâsajasâžžân-uv?  ¶"
  - "Kielâpargee vástádâs: Nettidigisänikirje miel d http://saanih.oahpa.no/smn/fin/ pice lii asettub já mahtnii ucceeb ko rine. Pice puáhtá leđe om. autolaasâst. Rine lii assab já eenâb ko pice. Nettidigisänikirje ij toovât iäru tast, et kost pice teikkâ rine láá. Itkos sänikirje muštâl pice já rine saanijn suullân siämmáánáál ko Nettidigisänikirje. Itkos kirjeest láá om. čuávuvááh ovdâmeerhah: rine mecci lii rineest, muotârine = rine; picerine = pice, rinečuhčâ (čuhčâ talle ko muorah láá rinnum), mecci lii rinnum = mecci lii rineest, rinekuosâ, rinemuorah, rinepeeci pice picejieŋâ, picesoovsâ, picesovs-ergi; lâi puolâš moonnâm iijâ, eennâm lii piccoom; tääl ij pyevti riävskáid pivdeđ ko kielah picoh miärkkápuolâšijn, kiedi pisoi, muorâ pisoi, laasâ pisoi, miärkkápuolâš piccood puohrâkkân, kieddi lii pisostâm, eennâm lii piccum, siämu piccui, laasâ piccoo → pice-sääni verbâsuárguseh láá kyevtilágáneh: piccoođ já ton passivsuárgus piccuđ, já motomijn sárnoin aktiivverbâ ij lah ubâ kiävtustkin, ko merhâšume lii kuittâg suullân siämmáš. ● Moh láá sämikielân 1. Juuret Saamenmaassa (taaiđâčáitáldâh) 2. Saamelaisten kulttuurikeskus ? "
  - "Kielâpargee vástádâs: 1. ‘Madduuh Sämienâmist’ jis lii ulmuu madduin saahâ - meiddei máhđulâš ‘Ruottâseh’, mutâ tast lii šaddotieđâlub merhâšume. 2. ‘Sämmilij kulttuurkuávdáš’ teikkâ ‘Sämikulttuurkuávdáš’, jis tot ij siähán Sajosijn. ● Moh láá sämikielân: perinteinen (esineestä tai kuviosta), pelkistetty (esineestä tai kuviosta), yllättävä (esineestä tai kuviosta)? Kielâpargee vástádâs: perinteinen - ärbivuáválâš, pelkistetty - oovtâkiärdán, yllättävä - olâttâslâš ● Maid Pautujärvi meerhâš -sajenoomâ miärusuási pautu ? "
  - "Sámi Giellagáldu njuolgâdusah Ruotâ Sämitigge nonnij njuolgâdusâid ___.___ 2020. Taažâ Sämitigge nonnij njuolgâdusâid ___.___ 2020. Suomâ Sämitigge nonnij njuolgâdusâid ___.___ 2020. 1 § Ulme Sámi Giellagáldu lii sämiaalmug ohtsâštave-eennâmlâš äššitobdeeorgaan sämikieláid kyeskee aašijn. Sámi Giellagáldu västid sämikielâi tave-eennâmlii oovtâstpargo koordinistmist, nonniimist já oovdedmist. Sámi Giellagáldu ulmen lii siäiluttiđ, kattiđ já ovdediđ tom kulttuuräärbi maid sämikielâi kirjekielah já sárnumkielah ovdâsteh, já siäiluttiđ, nanodiđ já ovdediđ sämikielâid nuuvt, ete jieškote-uv sämikielâi táárbuh, hástuseh já resurseh váldojeh huámmášumán. 2 § Tooimah Sámi Giellagáldu västid sämikielâi kielâtipšomist. Sámi Giellagáldu tuáimá ohtsii äššitobdeeorgaanin aašijn, moh kyeskih säämi kirjekielâ normiimân. Toos kulá terminologia normim já čäällimnjuolgâdusah. Sámi Giellagáldu pargon lii riggodiđ sämikielâi sánáduv já išediđ návt jieijâs uásild turviđ sämikielâi puátteevuođâ. Sámi Giellagáldu addel kielâkevtteid sämikielâ kiävtun lohtâseijee tiäđuid, ravvuid já stivrim. 3 § Tooimâ ornijdem Sámi Giellagáldu lii jiešráđálâš toimâorgaan, mon Suomâ, Ruotâ já Taažâ Sämitigeh láá asâttâm. Keevâtlávt já haaldâtlávt Sámi Giellagáldu tuáimá Taažâ Sämitige ohtâvuođâst, mutâ tom joođeet jieijâs stivrâ, mast puoh kuulmâ staatâ Sämitiggeest lii oovtlágán vaiguttemväldi. Sámi Giellagáldust láá kielâpargeeh puoh ovdâstum staatâin. Puoh kuulmâ staatâ sämitigeh tuhhiitteh Sámi Giellagáldu njuolgâdusâid oovtlágánin. 4 § Vuoigâdvuođah materiaaláid Suomâ, Ruotâ já Taažâ Sämitigeh pyehtih rijjâ kevttiđ já jyehiđ Sámi Giellagáldu pyevtittem materiaal. 5 § Stiivrâ čuákánpiejâm Sámi Giellagáldu stiivrân kuleh kuttâ jeessân já sii persovnliih värijesâneh. Jieškote-uv staatâ sämitigge noomât kyehti stivrâjeessân já kyehti värijeessân. Jesânijd noomâtdijn kalga tiäduttiđ suhâpeelij koskâsii täsiáárvu. Jieškote-uv staatâ sämitiggeest lii oovtlágán ovdâsvástádâs suhâpeelij täsipiälásâšvuođâst stiivrâ oovdâstmist. Vuolgâsaje lii, ete jesânij toimâpaje lii nelji ive. Jieškote-uv staatâ sämitigge puáhtá kuás peri nomâttiđ uđđâ stivrâjeessân ovdil nomâttum sajan. Stiivrâ jesânijn kalga leđe áámmátlâš tohálâšvuotâ sämikielâst já šiev kielâtile tubdâm.  ¶"
  - "Táváliih háisumveerbah, ‘haista’: ¶"
  - "Luoddâkoolbah láá Aanaar kieldâst čallum maht sáttoo sämikielân. Sämikielâlijn noomâin ij lah loogiik tast main sämikielâin noomah láá já anarâškielâliih noomah láá liijkás uccáá. ¶"
  - "IÄVTUTTÂS: Čuákkim ciälkká luoddâkolbâ ääšist jieijâs uáivil já vuolgât ciälkkámuš Laapi ELY- kuávdážân. MIÄRÁDÂS: Iävtuttâs mield. Matti Morottaja čáálá ciälkkámuš vuoluupiälái ravvui mield: · Ärbivuálálijn anarâškuávluin váiluh anarâškielâliih nommâkoolbah · Ubâ Aanaar kieldâst koolbah kalgeh leđe čallum anarâškielân · Tain nommâkoolbâin moh čujotteh anarâškuávlun kolgâččii leđe meid anarâškielâliih noomah (Luoddâkoolbah moh láá Aanaar kieldâ ulguubeln) · Puáris koolbâi čäällim kalga tivvoođ. · Äššitobdee nommâääšist lii Ilmar Mattus · Kielâravvimjuávkku iššeed nommâpargoost · ciälkkámuš fáárus lii meid Samuli Aikio čäällim avžuuttâs  ¶"
  - "MIÄRÁDÂS: Suomâkielâ sääni “termi” lii termâ; Ruuki vai kuáivuttâh: kuáivuttâh vuosâsaajeest, mut ruuki meid tohhee; jälkiehkäisy - maŋa estim (sänilitto); “vuáruttiđ-priorisoida” ij soovâ anarâškielân, pyerebeh láá: Adeliđ vuáru, pieijâđ vuosâsajan, prioristiđ, vuosâsajadiđ, ain ohtâvuođâ mield; taldrik ij lah 3.st sääni já tot sojá ol.lok. “taldrikkeest”. Eres saanijd já iävtuttâsâid čuákkim merkkij tiättun. 8§ KIELÂPARGEI PARGOH PROOJEEKT ÄÄIGI Savâstâllâm tast, magareh pargoh láá teháliih anarâškielâst. Ovdâmerkkân: tieđettem kielânormimpargoi ovdánmist, palvâlusâin tieđettem.  ¶"
  - "Ton lasseen taam siämmáá vyevi puáhtá kevttiđ meiddei kirjekielâst raddalâsâi potkiimân. Kuhes vookaal maŋa tállân staavvâlmerkkâ. Uánihis vookaal maŋa staavvâlmerkkâ šadda eskin tast čuávuváá konsonant maŋa. Pelikuhes konsonant ij merkkejuu stavâlistmáin; pelikuhes konsonant merkkim kalga kietâdâllâđ sierâ, ko lii saahâ ortografiast. · kuhes diftoŋ: čuo-škâ , (sun) čuá- v u já (ij) čuá-vu, kye- l i, uá-đđiđ · Uánihis diftoŋ: čuoš-kâ, iär-á-sáid-uv , kyel-e, uáđ-đee, kyel-i-mää-li, vyes-i-ál-du : -áá-ldu -> vyes-ál-du : -áá-ldu (meiddei: vyes-i-čuu-râ) · pelikuhes vokaleh (pu´ško): pu-ško JO MERIDUM! · pelikuhes konsonant: pää n- i JO MERIDUM! HUOM! (taat miärádâs kessui meddâl, pelikuhes konsonant ij merkkejuu stavâlistmáin: pää- n i) · kuhes vookal : pel-ji : pee-lji · kuhes diftoŋ já kuhes konsonant : uá-đđiđ verdid uá đ-đee · pelikuhes vookaal ja uánihis konsonant: akk/gen. ko-ve verdid nom. ko-ve ! "
  - "HUOM! akkusativist lohosääni ohtâ lii hiäjus tääsist, mut kyehti-vittâ láá kievrâtääsist. Maht nummeer kuttâ já eres numereh? (Käldee: MLO kielâoppâ) *lohosääni já substantiv, mii lii maaŋgâlovvoost nom. käävcih saveheh gen. kaavcij savehij akk. kaavcijd savehijd ill. kavcijd savehijd lok. kaavcijn savehijn kom. kaavcij savehijguin ess. kähcin savehin (Käldee: MLO kielâoppâ) *-lâš (-sâš)-loppâsâš saanij koŋruistem táválâš nom. gen. akk. ill. lok. kom. abe. ess. par. táválâš kandâ táválii kaandâ táválii kaandâ táválii kaandân táválii kaandâst táváláin kandáin táválii kandâttáá táválâš kandân táválâš kandâd táváliih kaandah táválij kaandâi táválijd kaandâid táváláid kandáid táválijn kaandâin táválij kandâiguin táválij kandâittáá - - nom. gen. akk. ill. lok. kom. abe. ess. par. sämmilâš kandâ sämmilii kaandâ sämmilii kaandâ sämmilii kaandân sämmilii kaandâst sämmilâš kandáin sämmilii kandâttáá sämmilâš kandân sämmilâš kandâd sämmiliih kaandah sämmilij kaandâi sämmilijd kaandâid sämmilâš kandáid sämmilijn kaandâin sämmilij kandâiguin sämmilij kandâittáá - - (Käldee: mottoom maŋgus “Millaiset silmät isolla kalalla”) Mii iäruid lii táválâš já sämmilâš saanijn, ko toh koŋruisteh jieškote-uvnáál? Moh eres säänih čuávuh siämmáá myenster ko sämmilâš ? "
  - "Maid kielâjuávus ávžuut –lâš, -sâš,-muš, -vâš –loppâsâš saanij koŋruistmist? *pyeri-sääni koŋruistem nom. pyeri mätki gen. pyere määđhi akk. pyere määđhi ill. pyere máátkán lok. pyere määđhist kom. puorijn mađhijn abe. pyere mäđhittáá ess. pyerrin mätkin par. pyerrid mätkid nom. pyereh määđhih gen. puorij maađhij akk. puorijd maađhijd ill. puorijd mađhijd lok. puorijn maađhijn kom. puorij mađhijguin abe. puorij mađhijttáá (Käldee: MLO kielâoppâ) oovtâloho nom. tuot lodde gen. tuon lode akk. tuom lode lok. tuon loddeest ill. tuon loodán kom. tuoin luddijn abe. tuon lodettáá ess. tyenen lodden maaŋgâloho nom. tuoh lodeh gen. tuoi luudij akk. tyeid luudijd lok. tyein luudijn ill. tuoid luddijd kom. tuoi ludijguin abe. tuoi ludijttáá akkusativattribut / pronominciälhástâh Mii + kuolijd oovtâloho nom. mii kuolijd gen. mon kye’le akk. mon kye’le lok. mon kyeleest ill. mon kuálán kom. moin kuolijn abe. mon kye’lettáá ess. manen kyellin part. mađe kyellid maaŋgâloho nom. moh kuolijd gen. moi kuolij akk. maid kuolijd lok. main kuolijn ill. mooid kuolijd kom. moi kuo’lijguin abe. moi kuo’lijttáá oovtâloho nom. kii almaid gen. kiän almaa akk. kiäm almaa lok. kiän almast ill. kiän almai kom. kiäi’n almain abe. kiän almaattáá ess. kenen a’lmajin part. keđe a’lmajid maaŋgâloho nom. kiäh almaid gen. kiäi almai akk. kiäid almaid lok. kiäin almain ill. kiäi’d almaid kom. kiäi almaiguin abe. kiäi almaittáá siämmáánáál miinii, kiinii, mohnii, kiähnii, mihheen, kihheen, makken, kiähkin *numeralattributeh nom. gen. akk. ill. lok. kom. abe. ess. par. ohtâ kyeli oovtâ kyele oovtâ kyele oovtâ kuálán oovtâ kyeleest ovttáin kuolijn oovtâ kyelettáá ohtân kyellin - kulmâ kyele kuulmâ kyele kulmâ kyele kuulmâ kuálán kuulmâ kyeleest kulmáin kuolijn kuulmâ kyelettáá kulmân kyellin - čiččâm kyellid čiččâm kyele čiččâm kyellid čiččâm kuálán čiččâm kyeleest čiččâmáin kuolijn čiččâm kyelettáá čiččâmin kyellin čiččâmid kyellid  ¶"
  - "Vuálávijvejum sajeh láá eresnáál ko käldeest (MLO kielâoppâ). Čuákkim tivoi koŋruistem. *lohosääni já substantiv mii lii maaŋgâlovvoost nom. käävcih saveheh gen. kaavcij savehij akk. kaavcijd savehijd ill. kavccijd saveháid lok. kaavcijn savehijn kom. kaavcij savehijguin abess. kaavcij savehijttáá ess. kähcin savehin nom. gen. akk. ill. lok. kom. abe. ess. par. táválâš kandâ táválii kaandâ táválii kaandâ táválii kaandân táválii kaandâst táváláin kandáin táválii kandâttáá táválâš kandân* táválâš kandâd* táváliih kaandah táválij kaandâi táválijd kaandâid táváláid kandáid táválijn kaandâin táválij kandâiguin táválij kandâittáá táválâš kandân* - –lâš, -sâš,-muš, -vâš, -hâš –loppâsâš adjektiveh lättejeh siämmáánáál. *attribut puáhtá leđe meid koŋruensist (táválâžžân, táválâžžâd), mut lii táválub, et sääni ij koŋruist. JÁ sämmilâš nom. gen. akk. ill. lok. kom. abe. ess. par. sämmilâš kandâ sämmilii kaandâ sämmilii kaandâ sämmilii kaandân sämmilii kaandâst sämmilâš kandáin** sämmilii kandâttáá sämmilâš kandân* sämmilâš kandâd* sämmiliih kaandah sämmilij kaandâi sämmilijd kaandâid sämmilâš kandáid sämmilijn kaandâin sämmilij kandâiguin sämmilij kandâittáá sämmilâš kandân* - **sämmiláin kandáin puáhtá meid ettâđ, mut tot ij lah táválâš häämi. *attribut puáhtá leđe meid koŋruensist (sämmilâžžân, sämmilâžžâd), mut lii táválub, et sääni ij koŋruist. nom. pyeri mätki gen. pyere määđhi akk. pyere määđhi ill. pyere máátkán lok. pyere määđhist kom. puorijn mađhijn abe. pyere mäđhittáá ess. pyerrin mätkin par. pyerrid mätkid nom. pyereh määđhih gen. puorij maađhij akk. puorijd maađhijd ill. puorijd mađhijd lok. puorijn maađhijn kom. puorij mađhijguin abe. puorij mađhijttáá ess. pyerrin mätkin 12§ TIERVÂSVUOĐÂSÄÄNIH Tiervâsvuođâsänilistoin láá tärhistemnáál vala listoh: Eres tipšom já isedem, Rađđiittâhsäänih já Eres säänih.  ¶"
  - "Čuávuvááh čuákkimeh. Kielâkäldee pargo-oornig mield kielâjuáhuseh kalgeh čokkâniđ aainâs-uv kulmii ivveest teikkâ táárbu mield. Kielâjuávus lii čuákkimist huámmášâm, ete tárbu lii čokkâniđ eenâb-uv ko kulmii ive 2016 ääigi. Peivimereh: 17.-18.3. 2016, eres čuákkimääigih meriduvvojeh maŋeláá.  ¶"
  - "Kuulmâstaavvâlsiih loovnâsäänih:  ¶"
  - "Anarâškielâ sujâttemvuáháduv mield kuulmâstaavvâlsij nominij maddust lii ain aainâs-uv ohtâ kuhes jienâdâh. Tágáreh myenstereh láá máhđuliih: ¶"
  - "Kyevtstaavvâlsiih loovnâsäänih:  ¶"
  - "Tábáhtusah láá vaigâdeh kielâi iäru tiet. Motomij saanij peht vuáđujurduu lii vaigâd nuávdittiđ. ¶"
  - "Mutâ maid eres uánádâsâid te puávtáččij kevttiđ? Moh láá tagareh táváliih eđâlduvah, maid ulmuuh kevttih argâkielâst nuuvt ete ličij tárbu some-uánádâsân?  ¶"
  - "Pyereh juovlah já luholâš uđđâ ihe! ¶"
  - "Pyereh juovlah! Mun tuáivuttâm tunjin puorijd juovlâid  . "
  - "Säämi Kielâkäldee čuákkee sämikielâ äššitobdeid já pivdá kielâkevtteid seminaarân Sajosân, Anarân roovvâdmáánu 6. peeivi savâstâllâđ, magareh háástuh láá neelji sämikielâ kielâtipšomist, normimist já termâpargoost. Siämmást lii eromâš máhđulâšvuotâ peessâđ kuullâđ nelji sierâ sämikielâ. ¶"
  - "13.40 Svenn-Egil K. Duolljá: Kielâopâliih njuolgâdusah julevsämikielâ kielânormim vuáđđun  ¶"
  - "Kuittâg lii meiddei nuuvt, ete tágáreh-uv säänih tegu ‘kiinnostua’, ‘kiinnostaa’ tarbâšuvvojeh eenâb já eenâb. Anarâškielâ lii ain mottoomlágán sirdâšemmuddoost puáris já uđđâ maailmij kooskâst, já tot toovât jieijâs vädisvuođâid kielâ kevtteid kiäh tuálvuh kielâ uđđâ pirrâsáid já sárnoopuolváid. Mutâ riävtuihân tot meerhâš tuše tom, ete kielâ iälá! ¶"
  - "Eidusiih jesâneh: Anna Morottaja, Petter Morottaja já Marja-Liisa Olthuis ¶"
  - "Tääl skammâmáánu aalgâst lii Anarist-uv puolâštškuáttám já muottuuhkin iä innig suudâ. Vala ij lah VASKÂMIJ teikkâ CUOŊŊUI äigi, mutâ vuossâmuuh muottuuh láá puáttám jo markkânist-uv. Moonnâm ohhoost lâi fáddán pise já rine iäruttâs, já taangis ohhoost juátkip šoŋŋâfáddáin. Šooŋân lahtee sánádâhhân lii lamaš já lii ain hirmâd tergâd valdâliđ šooŋâ já siijvo nuuvt tárkká ko máhđulâš, veikkâ mist láá-uv tääl moottorfiävruh já pyerebeh luodah ko moh ubâ muáddilov ihheed tassaaš lijjii. ¶"
  - "Pyeccee kalga tipšođ ohtsâšibárdâssáin suin. Tuáhtár kalga muštâliđ pyeccei suu puácuvuođâst, tipšomuulsâiävtuin já toi máhđulijn hemâdâsvaikuttâsâin nuuvt, et pyeccee ibbeerd, mast lii saahâ. Pyeccei kalga almottiđ ääigi, kuás sun piäsá tiipšon. Jis äigi nubástuvá, te nubástus suujâ já uđđâ ääigi kalga almottiđ pyeccei ájáttâlhánnáá. Pyeccee puáhtá tiätu raajij ooleest valjiđ tipšosaajees. Pyeccest lii vuoigâdvuotâ uáiniđ jieijâs pyecceetiäđuid. Kieldimvuáđustâssân puáhtá leđe, et tiäđui luhâmist puávtáččij šoddâđ tuođâlâš vaarâ pyeccee tiervâsvuotân tâi tiipšon tâi kiännii eres ulmuu vuoigâdvuođáid. Pyecceetiäđuh láá syeligâsah ulguupiäláláid. Váldunjuolgâduslávt tiäđuid ij uážu adeliđ omâháidgin pyeccee mietâmâšttáá. Tiipšon tutâmettum puáhtá savâstâllâđ suu tipšoo áámmátulmuin, toohâđ muštottâs tipšosaje tiervâsvuođâhuolâttâsâst västideijee hoovdân tâi kuoddâlem kuávluhaldâttâhvirgádâhân tâi Sosiaal- já tiervâsvuođâsyergi lope- já kocceemvirgádâhân (Valvira). Tiervâsvuođâhuolâttâs toimâohtâduvâin kalga leđe pyecceeäššialmai, kiän stivrim tâi ravvuid puáhtá pyeccee pivdeđ, jis sun lii tutâmettum jieijâs tiipšon tâi kohtâlmân. Pyecceevahâgist puáhtá uuccâđ sajanmáávsu Pyecceetáhádâskuávdáást.1 ¶"
  - "Vuáđulaahâ lii puoh lahâasâttem já almolii vääldi kevttim vuáđu. Vuáđulaavâst láá syemmilii aalmugvääldi tehálumoseh lattimvyevih, áárvuh já prinsiipeh. ¶"
  - "Jiešráđáliih tuámustoovlih visásmiteh, ete laavah nuávdittuvvojeh. ¶"
  - "Sämmilij, romanij já eres juávhui kielâliih vuoigâdvuođah láá mainâšum vuáđulaavâst. ¶"
  - "Vuáđulaavâ mield tuámuvääldi kevttih jiešráđáliih tuámustoovlih. Täsivääldi president noomât tuámárijd. ¶"
  - "Ovdemužžân kannat huámmášiđ, et sääni ij ohtuunis meerhâš maiden. Sääni lii ain mottoom celkkuu uási, já ceelhâ vist lii meiddei stuárráb äššiohtâvuođâst. Ovdâmerkkân suomâkielâlâš sääni esittää puáhtá merhâšiđ maŋgâ ääši: Näyttelijä esittää Napoleonia; Suomi-filmi esittää elokuvan Suuret sielut; Älä esitä tyhmää!; Puheenjohtaja esittää lisärahoitusta nuoristotalolle . "
  - "Täi oosij várás mij ep lah kuittâg halijdâm iävtuttiđ maggaargin suárgus čäittiđ -säänist, tondiet ko anarâškielâst láá ucceeb suárgáseh ko suomâkielâst – ferttee šeštiđ! Taan ohtâvuođâst puávtáččij pyereest sárnuđ tuše čaaitâlm oosijn . "
  - "Siämmáásullâsiih säänih láá ennuv kiävtust meid eres ohtâvuođâin ko teatterist. Stuárráámus koččâmušah šaddeh tast, maid merhâšeh esittää já ton suárguseh. Siämmáánáál ko “näyttää”, meiddei “esittää” lii vuáđumerhâšumestis anarâškielân čäittiđ . "
  - "Vuossâmuu staavvâl vokalnubástusah láá motomin máttááttum vokalskipáruš-jurduu mield. Ovdâmerkkân tágáreh vokaleh láá skipárušah (ađai mulsâšuveh koskânis): ä – a ( täiđiđ – taaiđij ), ie – iä ( kieddi – kiädán ), ye – uá – uo ( kyeli – kuálán – kuolij ). Vokalskipáruš-juurdâ ij kuittâg čielgii, kuás vokaleh nubástuveh. Ovdâmerkkân ä ij muttuu a :n ain talle ko ie muttoo iä :n: kieddi – kiädán , mut äiđi – ááiđán . "
  - "Tavlustuv kalga tutkâđ eidu nube staavvâl vokal uáinust. Sääni vuáđuhäämi teikkâ sujâttemhäämi nube staavvâl vokal meerrid maŋgii tom, mon soortâ vokal lii vuossâmuu stavâlist. Taas láá motomeh spiekâstuvvah, maid kannat kejâdiđ jyehi vokal peht sierâ. Anarâškielâst nube stavâlist pyehtih leđe čuávuvááh vokaleh (oornig lii mottoomlágán iärvádâs tast, mon táválâš vokal nube stavâlist lii): â, i, á, u, e, o, a. ¶"
  - "Ovdeláá lii adelum uáli teoreetlâš kuvvim vokalnubástusâin, já maašinuáivih vissásávt mušteh puoh njuolgâdusâid ovttáin luhâmáin. Stuárráámus uási kielâuáppein vaarâ tarbâšeh motomijd ovdâmeerhâid já tehálumosijd soojijd, kogobeht tutkâđ nube staavvâl vokalij vaikuttâs vuossâmuu stavâlân. Sujâttem álgá maŋgii vuáđusäänist já jyehi sujâttemhäämist ferttee tiettiđ sierâ, magareh vokalnubástusah tobbeen láá. Taan pittáást láá oovdânpuohtum tehálumoseh sajeh, kogo vistig-uv nube staavvâl vokal muttoo já viggá nubástuttiđ meid vuossâmuu staavvâl vokal. ¶"
  - "Kyevtstaavvâlsij nominij vokalnubástusâi tááhust teháliih sajehäämih láá oovtâlovo illativ já maaŋgâlovo genetiv. Kannat huámmášiđ, et 1. staavvâl vokalnubástus ij šoodâ tondiet, et sujâttep sääni monnii sajeháámán. Ton saajeest vist 2. staavvâl vokal sáttá nubástuđ. ¶"
  - "Kyevtstaavvâlsijn veerbâin nube staavvâl vokalnubástusah tábáhtuveh masa jyehi maadâjuávhust monniináál. Preesensist teháliih häämih láá oovtâlovo häämih, kyevtilovo 1. persovn já maaŋgâlovo 3. persovn. Preterithaamijn lii meiddei maŋgii vokalnubástus. ¶"
  - "Sämikielâliih máttáátteijeeh láá Suomâst vala uccáá já vala ucceeb Maadâ-Suomâst. Jyehi kuávlust sáttá leđe jieijâs máttáátteijee- teikâ pargeeregister iäge virgealmain lah veltihánnáá nuuvt šiev koonstah kavnâđ máttáátteijeid, kiäh mättih sämikielâ. Nubbe váiváávuotâ lii tot, et pargoäigi lii tuš kyehti tiijme ohhoost. Ijhân tast kihheen tiänáá teikâ eeleet jieijâs. Pargo sovâččij-uv pyereest eres pargo lasseen. ¶"
  - ". Taat, maid mun kirdettâm rijjâ, lii rijjâäigi. Kiinii lohá taam jis lohá. Váiván, škovlâ! Tast siämmást ko tot čuovvit, tot meiddei pilled ulmuu luándulii kreatiivlâšvuođâ. ¶"
  - ". (Taas vala mottoom kirječällee huámášittem, et PUOH muštâl maidnii čällest-uv.) Ovdâmerkkân rähisvuotâ lii lamaš mahtnii kieldum fáddá. Láá-uv rähisvuođâ tobdoh já váimusoroh mahtnii kieldum fáddá? Lii-uv puoh tot tábáhtum munjin-uv? Tekstâ kalga cevziđ jieijâs juolgij alne ige tom taarbâš tađe eenâb čielgiđ teikâ lekkâđ, kukken muu teevstâi tulkkuumist. Mun ááigum iskâđ kuovllistiđ taan suárgán! Vuálgá-uv kiinii fáárun čäälliđ tiivtâid - tagarijd, et njunelijne sajan kalga väldiđ siholduv? ¶"
  - "-kirjeh láá luhhoost ildeeh tievâ. Mut Säämi maailmist hovdâšem lii váhá jieijâs loho ko maailm lii nuuvt ucce, ulmuuh uáppáseh. ¶"
  - "Mun smiettim meiddei jieččân tobdoid. Pastaččim-uv mun leđe kosten olmânáál? Jis mun fyysisávt liččim-uv oovtâ saajeest, muu jurduuh liččii kuittâg-uv aaibâs nube saajeest, aaibâs nubij ulmuigijn. Liččii-uv tohkin magarehkin juovlah? Jis mun liijká-uv vuálgáččim.. ¶"
  - " ¶"
  - "Jođedijnân mun lam ain ääigild. Ain! Mut motomin mun liijká maŋanuum. Veik tot lii-uv masa jo máhđuttem. Já veik mun lam moddii uáinám juná monnjâčuovâid njunnáán oovdâst, taid keerdijd mun jiem rekinist. Munhân jiem viišâ kuássin äigitaavluid luuhâđ, amas šoddâđ stressâ. Ain puátá čuávuvâš juná. Kaavpugjunáh joteh távjá, nubenáál távjá ko toovláš postauto Pärttihân. ¶"
  - "Onnáš peivi lâi kuittâg katastrof. Avveel kirdemkiädán vyejedijnân mun oinim jieččân kirdemmaašin čuovâid luŋŋânmin ááimun! Kirdemmaašin poođâš já suájáh povvâstii munjin: maŋanum piiru, maŋanum piiru, maka máhđuttem maŋaniđ... ¶"
  - "- Mut ko tágáreh pennuuh tego Laika láá viehâ tivrâseh. Vielpis máksá vááijuv tuhhát eurod suullân. Ige must vala lah nuuvt ennuv ruttâ et suitáččim uđđâ pennuu haahâđ olssân. ¶"
  - "Moašlaajah lijjii maŋgâ, já taah lodeh lijjii šaddoporreeh. Stuárráámuuh moah  ulâttii oŋâttuššâđ neelji-uv meetter alodâhân já toh teddii joba 270 kiillud. Ucemuuh moah lijjii suullân smavvâ kaaicâ macciih. Ko moa ij máttám kirdeđ já ko tast lâi njaalgâ piärgu, tot miäcástui nuuvt čuuvtij, et ubâ šlaajâ suvâttui já lappui. Tihtâčällee W. Chamberlain lii čáállám tiivtâ moast: ¶"
  - "lii tuššâm toovláš Ao-tea-roa ¶"
  - "kaperist ive kukkosiih muštoh ¶"
  - "Tággáár tiivtâst aalgij cissáá čälleepäälgis ¶"
  - "Munnuu ohtsiih leibimuáluh láá kiäppánâm. ¶"
  - "ige áigum jäämmiđ tastko sun ij lam vala tuárvi čeppi kištoičuoigâmist ¶"
  - "Puolâščukke kale suddá já tastoo mun puávtám tom sihostiđ já putestiđ. Tiäđust-uv mielân puátih jotkâjurduuh-uv: koolgâm-uv mun tuođâi-uv mäksiđ šleeđgâ já anneeđ purrâmuš kolmâsin, jis luánduenni taha tom munjin nuuvtá? Láá-uv koonstah, maht te kuohtuid puávtáččij anneeđ ävkkin, aainâs-uv tagarij aaigij, ko olgon-uv ličij tuárvi puolâš? Maht te tovlááh ulmuuh ležeh puoh ornim, ko puolâščuheh iä lamaš? Tom kale tiäđám, et purrâmuš ij talle lam meendugin valjeeht. Häärvis tast jiänusân sárnu, et purrâmuš lâi uccáá. Vala táálááh ááhuh láá karttâm vyelgiđ juoŋâsijd kuohâđ tondiet ko ij táálust lam mihheen, maid puurrâđ. Šiev peellin lii vissásávt-uv tot, et tađe vorrâsub evvis ij kosten kavnuu piävdán, jis kyeli njuškee njuolgist čääsist taldik oolâ. Koškepiärguh, koškepuškoh já sälttikyeleh tiäđust-uv láá kuhebiššáá-uv siäilum. Siämmáánáál kuobbârijd puáhtá siäiluttiđ, veik motomeh kale láá annaam já ain aneh taatijd já ruávskuid já tien tiegarijd kuusâi já poccui evvisin. ¶"
  - "Lii-uvsun talle tááláá ulmuu konstâ-uv purâškyettiđ tego tovlááh ulmuuh? Iveaigij mield eresnáál. Talle iä puolâščuheh ubâ onnuuččiigin, šleđgânjielleeh. Já talle lii tiätulágán purrâmuš vuorkkiimân ain tuárvi šiev šoŋŋâ. ¶"
  - "Ko stovli kuuloold juurâi aldeláá, ton häämi muttui. Ton tuáhá iđestij kaamuv já jyelgi, mii lavkkij vistig-uv hirmos lavhijn ovdâskulij jeđe vaaldij tastmaŋa hirmâd uánihâš läävhi. Tiet jyelgi čielgâsávt-uv lihoi. Já ain ko mun keččim pyerebeht, poottim tiettiđ eenâb. Forgâ oigee kuárnuškuođij rullástoovli čokkámstuálpu oolâ. Tot lâi-uv kustoo olmooš, kiän häämi ij puáhtám meendu čuuvtij rammuđ. Sun ij kustoo lam pihtâsijdis kuittâg majemuu mánuppajan molsom. Ko sun viijmâg lâi peessâm čokkod, sun luptij kieđâs ollâgâsân já sevilij tego olympiavyeittee. Suu kieđâst oinui kappeer. Já nuuvt te sun orostij stovlijnis kaskoo kááđu já soonootškuođij huolâlávt kappeer uáivásis. Mun smiettim, et sun vissásávt-uv forgâ pásáččij auto vuálá já jámáččij toos. ¶"
  - "Mun peljijd paccii čuoijâđ ustevân majemuuh säänih: ¶"
  - " Tot lâi eidu siämmáš jienâ ko sunnuu enâmân siäivudijn-uv. ¶"
  - "Ucceeb laasâst ij oinum mihheen. Mut stuárráb laasâst kale oinui: šiljoost lâi viällud stuorrâ rakkeet! Tot lâi čuuvtij stuárráb ko sunnuu jieijâs rakkeet! ¶"
  - "Ullagemoottoreh tiäđust-uv annojii. Toh lijjii váldu-uigâmrakkeetmoottorist čielgâsávt ucebeh rakkeetmoottoreh, moh lijjii ohtsis pajeláhháá kulmâlov pittád pirrâ rakkeet. Tai iššijn puáldámuš páguttui seeilâlite vuoluukiäčán. Tobbeen läädist puáldámuš pumppájui ain ovdâskulij váldumoottorân. Ullagemoottor lâi págulaš talle ko rakkeet pieijui joton komovuođâst, kost puáldámuš mudoi ličij kirdâččâm kost já maht kulij sáttoo. ¶"
  - "- Pyereh ulmuuh! Taat rakkeet lii stuorrâ symbol! Tot lii tääbbin uáinusist miljovnijd autoid, moh vyejih täst lappâd ivveest. Tot lii stuorrâ symbol maaŋgâ-uv suujâst. Taat saje lii siisâpuáttimsaje kyevti stuorrâ uásistaatâ kooskâst. Taat rakkeet addel kunnee taan áimujotolâhkuávdážân. Tot lii kunnee meiddei ton huksejeijeid. Komovuotâohjelm lii lamaš čiähusist aaibâs meendu kuhháá táválijn ulmuin. Taat rakkeet puáhtá tom puohâi uáinusân! Mun persovnlávt kale tuáivuččim, et taat tiŋgâ ij liččii ollágin tääbbin museost, pic Atlant väldimeerâst. Tallehân mun liččim toin kirdám... Mut tääl kuittâg lii pyeri, et tot lii uáináttâh, mii lii tääbbin mii puohâi mušton. ¶"
  - "Mut ko suoi tärhibeht keejáin, suoi oinijn, et ijhân rakkeet lamaškin lappum! Siämmáánáál ko lâi keevvâm Codex majemuin-uv parttijn puátkejeijein, meiddei rakkeet lâi uccom aaibâs uccâ siemin tiŋgâžin. Teikâ enâmist lijjii ton uásih: rakkeet njune, koskâuási já moottoreh! Tot lâi tääl aaibâs párnáá sierârakkeet mattsâš, mii ličij šiettâm smavvâ lähjipakettáá siisâ. ¶"
  - "Vistig Codex tijme ij kavnâm magarijdgin moottorijd. Mut motomij ucâmij maŋa tijme almottij, et moottoreh liččii! Tot tot eskin lâi-uv siev uuđâs! Toh lijjii tovlááh F1A-rakkeetmoottoreh, moh lijjii huksejum olmoošlii komovuotâohjelm várás. Taah F1A-moottoreh lijjii mottoom ráájust mut iä eidu rakkeet aldasijn. Taid koolgâi viežžâđ 600 kilomeetterid kukkeláá! Ij mihheen älkkees hommáid kale. ¶"
  - "Forgâ Codex tijme kaavnâi toos ohtâkiärdánis čielgiittâs: tallaah eennâm ässeeh lijjii ruđâttum já tondiet koskâldittám ubâ komovuotâohjelmis. Codex iberdij tállân, maggaar stuorrâ lukko eennâmässei ruđâttesvuotâ lâi lamaš Mánudáá huáđđoid! Sun lâi kuullâm, maht mottoom 50 ihheed tassaaš lijjii iđestâm povdiihánnáá kyesih Mánudâžân. Ránnjágaalaaks jotteeh kale lijjii elâččâm tyellittälli, mut et aaibâs nube-uv kuávlust potâlii huáđđooh... Taah huáđđooh lijjii siäivum Mánudáá nube pel, talle ko lâi lamaš mánudâšiiđeed. Sii vuájáán lâi juurrâm kuhháá ááimust, jeđe kyevtis láin luáštádâttâm Mánudáá oolâ vazâččiđ. Tot lâi-uv lamaš stuorrâ uuđâs já iimâš! Tot lâi peessâm meiddei Mánudáá uđđâsáid. Luhhoost taat huáđđookyevtis láin čápudâm uáli jotelávt Mánudáá aaseest. Já suoi láin cegâttâm Mánudâžân suámálii liipu-uv livârdiđ! Saahâ juuđij tast-uv, et kiinii ličij kavnâm mottoom omâs čiiŋâ-uv taan väzzeekuáhtá maŋa. Uđđâseh lijjii muštâlâm, et sunnuu maŋa lijjii puáttám motomeh eres-uv huáđđooh, mut sij-uv lijjii lappum siämmáá jotelávt ko taat vuossâmuš kyevtis. Kiinii toimâtteijeid lâi rekinistâm, et tágáreh kyesih lijjii oinum ohtsis 21. Já ton lasseen vala mottoom ohtuunis komovuotâskiijpâ lâi oinuustâm mut tot ij lam siäivum ollágin. Tot lâi tuš kirdám Mánudáá pirrâ jeđe lappum jotelávt uáinusist puohrâkkân. Tien vuájánist kale mudoi-uv urruu lemin maaŋgâmuđusiih teknisiih vädisvuođah. Mut eidu tääl taat Neptunus V-rakkeet, mii eidu lâi kavnum, lâi O-Pollo 19-nommâsâš. Tot oroi lemin museokálvu! Mut liijká tot lâi Codexkuáhtá áinoo tuáivu, aainâs-uv taan räi! Já Codex tiäđust-uv halijdij tállân tiettiđ, lijjii-uv eidu taah O-pollo-kirdemeh toh, moh lijjii talle lamaš Mánudáá kiksen. Mut eidu tääl tiet tutkâm koolgâi vyerdiđ. ¶"
  - "Tommittáá Codex vala oostâi jurdâččiđ, et ohtân suijân eennâm ässei ruttâvänivuotân lijjii vissásávt lamaš taah mielâttes tivrâs F1A-rakkeetmoottoreh. Toh lijjii lamaš ääigis pehtilumos já keppisumos kolgospuáldimamnâs kevttee mottoreh. Uánihâš tutkâmij maŋa Codex ooinij, et toh tuođâi lijjii vala-uv vuáimáluboh ko ovdâmerkkân sunnuu jieijâs uđđâáigásiih rakkeetmoottoreh: F1A-moottor uigâmvyeimi lâi 9,1 Meganewtonid, já ovdâmerkkân sunnuu jieijâs rakkeetmoottor uigâmvyeimi lâi tuše vááijuv 7 Meganewtonid. ¶"
  - "- Vaalmâš transformaation! Vaalmâš transformaation! ¶"
  - "Já uávdu lâi puoh vaalmâš transformaation: váháš áigáá keččin mooduul paifakkist lappui - aaibâs tego tot ij liččii kuássin tast lamaškin! ¶"
  - "Eidu tääl tuáhtár Polaris jurdâččij oovtâ astronaut, kote lâi váháš äigi tassaaš maccâm Enâmân kuhes komovuotâmäđhistis. Sust lâi lamaš viärráás eennâmtavdâ: kumeštâs, pyellee liške, lođâspohčâseh já čäcipáálu stuárusâžžân puttânâm jyelgih. Tääl onne taat astronaut puáđáččij suu kuuvl tiervâsvuottäärhistmân. Mon immâšin já omâsin tot oroigin, et kiinii puovtij jieijâs rähis planetist já aassâmsajestis puáccáđ. Mut nuuvt tot tuše lâi. Já mon iimâš tot lâigin, et muáddi peeivi ton maŋa ko viärráámuuh vääivih lijjii puárránškuáttám, astronauteh ain sárnuškuottii tast et sij halijdii maassâd komovuotân. Talle kale ko sij lijjii pyecceeh, ohtâgin ij halijdâm kuussân eres sajan ko pááikán. Eidu tien viärráámuu tiileest riššoost eellim-uv lâi ain väädis já varâlâš, ko vorrâsuonah paifakkist vijđánii lieggâ čääsi vaiguttâsâst. Maaŋgâs vaidii et sijjân šoddii jámálgâddâm já uáivijorgálduv tobdoh. ¶"
  - "- Amahân te ruuđáid láá teddilum teheliih huáđđooh, tuáhtár Polaris palijdij tálualmai ko laiđij taam siisâ. ¶"
  - "Codex iberdij pyereest eeji huápu. Sust-uv lâi jiešalnees huáppu pááikán. Sust lijjii Mánudáást skipáreh, já sii kuuvl sun halijdij, veik Eennâm lâi-uv nuuvt muččâd. Sun lâi kale koccáámis maŋa vuolgâttâm skipárijdis sajeviestâ já ton peht muštâlâm, kost suoi ejijnis láin. ¶"
  - "Luodâ oolâ ittii eres-uv siämmáámuđusiih vuájáneh, mut toh iä larmâdâm mahten, pic vuoijii tuše. Toh adelii ustevlávt luodâ sunnuu larmâdeijee vuájánân mut vyeijeeh keččii kale suámálávt. ¶"
  - "- Vuoihân maailm stuárráámuuh meteoriiteh! Tääbbinhân lii masa jo räigi seeinist! Stuorrâ pittá seeinist lii luákkánâm! ¶"
  - "- Mut kale tun vuoigâdist lah, pyeri uáppem! Taat lii puáttám kostnii kukkeláá kale. ¶"
  - "-Suámáliih huáđđooh! ¶"
  - "- Jáá, munnust lii jiešalnees siämmáš nommâ, tuše eres kielân! Munnusthân šadda šiev pargotiimi, eeđâi tuáhtár. ¶"
  - "- Tast ferttee iskâd sárnuđ sunnuin aldemui aaigij. Tääl kuittâg vistig sunnuu tiervâsvuotâ lii kuávdáš äšši, tuáhtár västidij. ¶"
  - "Čuávuváá tove mun lijjim eeđeest káhhoin talle ko mun kolgim čuoppâđ kákkupone kuulmâ uásán já kolgim tevdiđ kyehti kooskâ. Eidu lijmim keežild kááhust luovvânškuottii suámáliih smavvâ pitáh já muáluh, nuuvt et kolgim vala nube kerd iskâđ lijmiđ taid sajasis. Taan tove paccii kale stuárráábeh rääigih kááhu siijđon. Mut toos-uv lâi tiäđust-uv liäibost čuávdus: piälkku tarbâšij hiäivulii maisem, nuuvt et puđâldiččim eidu tien sajan valjaaht smavvâ kuobbârijd marsipaantääigist. Taamgin päärti kihheen ij uáináččii valmâš kááhu alne. ¶"
  - "Professor iiskâi ravviđ Juovlâäijih puhelin peht. Mut Juovlâäijih iätádui nuuvt čuuvtij, et  professor meridij puáttiđ pääihi oolâ tállân. Vistig professor  ááigui puáttiđ čuávuváá peeivi Peljituoddârân, mut Juovlâäijih lâi tommittáá liävuttem, et lâi kustoo tárbu puáttiđ jo onne. Táváliih kirdemmašineh iä eidu ton peeivi jottáám, mut Juovlâäijih lopedij vuolgâttiđ kirdeetoontus professor kuuvl já eelliđ viežžâmin suu muádi tiijme siste.  Siämmást Juovlâäijih sooitij vala kirdeetoontun já vuolgâttij suu professor kuuvl kirdemmašináin. Suáittimis maŋa Juovlâäijih oroi rávhuttuumin ucánjihhii. Tastoo sun ruvviistij čuávjis, mii jo almottij, et lâi purâdemäigi. ¶"
  - "Juovlâäijih lâi ain nievdâm noomâi tivvoomohjelmist tondiet ko noomâi čäällim lähjipakettij oolâ lâi ain lamaš jyehi-ihásâš huolâ. Toontuh kale keččâlii čäälliđ párnái noomâid pakettáid nuuvt muččâdávt ko mattii, mut kuássin tot pargo ij lam luhostum toin naalijn, et puoh paketteh liččii tállân kavnâm olmâ čujottâsân. Ain ittii čäällimfeeilah, veik maht ličij noomâid tärhistâm. Muáddi ive tassaaš Juovlâäijih lâi tontuidiskijn jođedijnis smiettâm, kiäs taggaargis pakkeet koolgâi, mon alne luuvâi “Raia”. Taggaar nommâ suu listoin ij kavnum. Lâi-uv tot monâmin Raijan vâi Railan Avelân vâi Anarân? Vâi lâi-uv pakkeet máhđulávt Raisan teikâ Raitan Kaamâsân? Juovlâäijih páájást lâi kale spesialtoimâttâh tágárij partij várás. Tobbeen tágáreh paketteh ain lehâstuvvojeh já totkojeh syeligâs koodijn. Ton peht puátih uáinusân párnái tuoivâlistoh já lähjituoivui čälleeh já ohtâvuotâtiäđuh. Mut tastoo te kalga rähtiđ pakettáid uđđâ etiketijd já kiessâđ laahjijd uđđâsist pápárân. Äigihân toos ain mana. Já jis tagareh paketteh láá ennuv, te tallehân ij muide oostâgin ko uuccâđ noomâid já selvâttiđ listoi peht, maid te kii párnáid lii tuáivum. Já vuoi tiengis päärti, jis laahjijd juáváččij vahâgist puástučujottâssáid! Täst ovdâskulij te tile muttuuččij: jis noomâ čälimist feiliiččij, te tiätumaašin larmâdškuáđáččij tállân. Tot larmâdâs lâi eidu Juovlâäijih tárboid rahtum spesialtoimâ. Taat lâi taggaar lähji, maid Juovlâäijih lâi olssis skeŋkkim. Sun lâi jieš tiilám tom professor Trastist, kote lâi tom sunjin huksim. ¶"
  - "- Ká-ká-ká. Ij lah vises, et magareh faalâdmeh juhlijd šaddeh! ¶"
  - "Já forgâ uđđâ kokkâ lâi vaalmâš pargosis. ¶"
  - "Ehidispeiviv Kaabi Káránâs tuolmâi pyeráinis Unto Uárree päikkišiiljon. Vuossâmuuh kyesih lijjii eidu puáttám, já puohah lijjii heervâtmin táálu já suopâlistmin lättei kočâdâm rissepittáid. Táálust šoodâi-uv fiijnes. Fiskis, čuovjis já ruánáá áimupááluh lijjii kosostum káátun paddijn. Lättest oinui ohtâ vielgis áimupállu-uv, mut tot ij lam vala posolum. ¶"
  - "Tääl lii huáppu tuáhtár kuuvl! Tääl lii tuođâi huáppu tuáhtár kuuvl! ¶"
  - "uánihâš savâstâllâm maŋa ¶"
  - "- Vuoihân stuárráámuuh meteoriiteh! Tääbbinhân lii masa jo räigi seeinist! Stuorrâ pittá seeinist lii luákkánâm! ¶"
  - "Ääigih lijjii taan tove muádlov minuttâd maŋanâm. Já ko viijmâg poođij muu vuáru, kiinii munjin omâs nisonijd čuorvij muu siisâ. Mun aštus moonnim. Taat nissoon viežâi munjin stuorrâ čäcilaasâ já tiällái fiijnáht njunelijnepaakâ valmâšin pevdinuuskán. Munnuu algâsavâstâllâm kuoskâi ton peeivi mielâttes pakkâ šooŋân. Olgon lâi  masa jo kulmâlov cekkid. Tastoo sun koijâdij, magareh huolah muu mielâ teddii já mondiet mun lijjim puáttám. Mun čielgiiškuottim, et lijjim puáttám tiervâsvuottäärhistmân. Sun hirmástui: ijhân sun tiättám tiervâsvuottäärhistmijn maiden! Ko muoi láin váháš áigáá nubijdân omâttâllâm, munjin čielgâi, et munhân čokkájim-uv njunáluvâi psykiatrijn. Ko lâi čielgâs, et mun jiem psykiatrisii iše taan tove tarbâšâm, sun mojonjalmijn iävtuttij, et pyehteen-uv muoi sárnuđ veik suu aašijn. Kale toh-uv tommittáá lijjii. Mun povvustim et aainâs-uv; kale mun lijjim pargostân hárjánâm väldiđ kuldâleijee rooli. Mut eres äšši lâi tiäđust-uv tot, mon pyereest mun mátáččim ulmuid išediđ vâi vuolgâttiččim-uv sii ain ovdâskulij. Loopâst sun koijâdij, vájáldittim-uv mun ennuv aašijd. Já kalehân mun maidnii lijjim vájáldittám. Eidu ovdebáá peeivi mun lijjim vájáldittám oovtâi šoddâmpeeivi äigitavluttem jieččân kalenderân. Tondiet mun karttim sirdeđ kirdemliipu-uv. Já maid mun jiem vala tiättám sunjin muštâliđ, lâi tot, maht mun juuttim suu vuástáväldim maŋa pááikán. Vääzin! Já eskin pääihist, 15 miinut väzzim maŋa, mun muštájim, et munhân aštus lijjim pyeráin joođoost. Ij ávttám ko jurgâlâddâđ já väzziđ maassâd. ¶"
  - "Pooliseh lijjii puáttám eelliđ suu kulen vala maŋeláá siämmáá peeivi. Sij lijjii maŋgii, maŋgii áánnum addâgâs. Sij lijjii puáhtám kukkáid já suklaid já meiddei faallâm monniilágán ruttâsume. Kukkáid já suklaid John lâi váldám mut ruuđâid sun ij tiäđustkin vyeligâš olmožin lam halijdâm. Kale sun iberdij tom, et motomin ääših sattii moonnâđ váhá puástud-uv. ¶"
  - "Mun smietâm tiätumaašin tyehin ain maailm mano. Uástusvoovnah stiärgájeh ain šiljoost. Tuástá-uvsun káávpán moonnâđ taid macâttiđ? Amahân te? Mun äššigâssan peesâm kale kävppimohe maŋa jotelávt olgos, mut kassapargee čokkáá tobbeen kuhes puudâid, eidu uksâpellâst. Tälviv tiet pargosaje ij lah hirmâd liegâskin, tastko uuvsâst juuláá.  Já ko tiätá páihálii pargomentaliteet, kassapargeeh láá távjá nuorâ ulmuuh, kiäh láá kävppijâsân hälbis pargovyeimi, eidu škovlâidis lopâttâm teinih. Magareh traumah sijjân pääcih tággáár tábáhtume maŋa palvâlempargostis? Já maht mudoigin lii máhđulâš, et eidu taan kuávlust miinii tágárijd tábáhtuvá? Tääbbin kost lii ain nuuvt rávhálâš... Mut ulmuu mušto lii kustoo ármulâš já vájáldittee. Iähân tast lah maŋgâgin ive, ko siämmáš kävppi volliittui iho. Auto iiskâi vyeijiđ käävpi váldu-uuvsâst siisâ, suolluu áigumuššân rievediđ käävpi viäskárist stiärgájeijee paŋkkiautomaat. Tállân ton maŋa käävpi oovdân ittii assaas meetaalstuálpuh. Tääl toh láá luánduliih kävppiheervah, eenâb teikâ ucceeb puoh siisâ- já olgosjottei kiksen. Já mottoom iijâ, moonnâm keesi jiešalnees, siämmáá käävpist lâi meiddei lamaš ijjârievedem. Larmâdâs lâi huiheškuáttám, nuuvt et ohtâ pargein lâi pajanâm iho já vuálgám keččâđ, mii tobbeen lâi tábáhtuumin. Tallaah rievedeijeeh lijjii lamaš joođoost meiddei ruuđâi maajeeld, vaattâm kassahoolvi lehâstem. Mut tast lii tiäđust-uv äigilukkâ, nuuvt et tot ij kuássin lekkâs tállân pic mottoom kuhes torvoääigi kuullâm keččin. Tallaah rievedeijeeh láin karttâm tuuttâđ mottoom tubbáákloován mut liijká-uv láin čoonnâm pargeeriävo kiddâ ovdil paattârmis. ¶"
  - ". Teejâ mun kale finnejim čuuvtij eenâb. Muu nieidâ puurâi teejáin faallum keeksijd. Mun jiem kuássin nááđu jieŋâskääpi kuuvl iho, mut ton iijâ mun kale tobbeen elâččim: jieŋâskääpist láppojii motomeh suših. ¶"
  - "Romssaast lii ain koolmâs. Mut motomin kale sáttoo lieggâsub peivi, masa jo iimâš. ¶"
  - "Uánehâš puudâš ¶"
  - " ¶"
  - "Toovláš pajasšoddâdemmeetood: ¶"
  - "Eemel smietâi mottoom áigáá. Sun lâi čeppi rekinistmist já puurrâmmielâ-uv sust lâi. Tondiet sun eeđâi: ¶"
  - " anarâškielân. Lam čuuvtij murâštâm tom, et jiem lah jieš puáhtám luuhâđ táid kiirjijd já klassikkoid sämikielân. Tääl lii äigi väldiđ vaahâg maassâd já porgâđ tom tääl. Šadda iärásáid-uv luhâmuš. Já mii puoh hävskimus: siämmást mun peesâm testađ meiddei anarâškielâ tivvoomohjelm, mii lii jo tuhhiittettee muddoost. Taa piejâm algâpitá myensterin tijjân iärásáid-uv: ¶"
  - "Eemel lâi kievrâ tego smavvâ vuávsáš já sun aasâi Kisákulme táálust Väđirmieli siijdâst. Já tiäđust-uv sun sáárnui siämmáánáál ko ton kuávlust sarnuu, maidba sun toos voojij. Ko sun halijdij kaperis, sun ij ettâm tego tun: “Mun halijdâm kaperân.” Sun eeđâi näävt: “Mun ááigum muu loccii!” Suu loocâš lâi taggaar koibâkappeer, mast lâi čapis koibâ já čuovjis skoođâs, viehâ fastes kappeer. Eeči lâi uástám tom sunjin motomin kavpugist. Eemel mielâstui toos nuuvt čuuvtij, et eeđâi uáđđáádijnis: ¶"
  - "1990-lovo aalgâ sämmilij káárvui ovdánmân kuulâi kuávlulij iärui lasanem, já mááccuhmaalih ovdánškuottii eenâb já eenâb jieijâs kuávlun. Rääjih mááccuhkuávlui kooskâ lijjii kuittâg vala epičielgâseh, já uđđâ ääših váldojii siämmáá náálá puohháid mááccuhmallijd ko meid njuolgist ránnjáalmugijn já eres sämmilâšjuávhuin. Sämimááccuh ovdánmân já nubástussáid vaiguttij eenâb tot, maggaar kággá kuávlust finnij ko veikkâba kuárroo mielâstume. Ovdâmerkkân nissoon argâmááccuh materiaalin puovtij leđe käägis, mast láá sárgáh. Materiaal háárán ulmuuh šeštii já puáris máccuhijn korruu távjá uđđâ pihtâsijd ovdâmerkkân párnáid. ¶"
  - "Tááláá ääigi sämimááccuh kiävttoo hejâ- já rippâjuhlij juhlepihtâs lasseen meiddei eres tábáhtusâin, sierâlágán konfereensâin já čuákkimijn, main ulmuuh láá oovdâstmin sämmilâšvuođâ. Mááccuh uđđâ kevttimpirâsin láá šoddâm sierâlágáneh sämijuhleh, markkâneh já taaidâtábáhtuseh. Eromâšávt Sämitige ihásávt ornim sämipárnái já -nuorâi taaidâtábáhtusâst lii lamaš tehálâš rooli párnái já nuorâi mááccuhkevttim iäláskitmist. ¶"
  - "ličij váhá uánihub lävkki ¶"
  - "Čiččâd konstâ: Smietâ, mondiet ruhâdâlah. Naharij eennâm koččo ain, mut olmooš kalga leđe tiätuääigi imelijnis. Mondiet näävt, mondiet kalga? Must ij lah mihheen pááguid páguttiđ jieččân moossân. Lii pyeri smiettâđ, mondiet olmooš maidnii parga, mut jiermi uážžu kevttiđ. Mut mondiet ruhâdâllâđ - tast sáttá leđe miinii jiermijd. ¶"
  - "5) Magareh tobdoh pajaneh ääšist? Kuldâl tobdoid mut ele tipte taid meridiđ. ¶"
  - "23.9.2011 klo 20.33 ( Puohlágáneh hundârušmeh ) ¶"
  - "Luuhim ’muistio’ sämikielâi já maorikielâ iäláskittemseminaarist, mii tollui Helsigist taan máánu 13.peivi. Sämikielâi iäláskittem lii juksâm jo tavesämikielâ-uv. Lii pyeri, et puoh sämikielah láá fáárust máttááttâs- já kulvturministeriö joton piejum sämikielâ iäláskittemohjel vuáváámist. Toinnaalijn lii máhđulâš motomin finniđ tuárvi viijđes ohjelm já tuárvi ennuv ruuđâ tuođâlâš kielâi iäláskitmân. Anarâšsaavâid kuldâlijn šoodâi tobdo, et juávhu äššitobdeeh láá šievnáálá tietimin anarâš- já nuorttâlâškielâi hyeneeb tiileest, ko verdiđ tavesämikielân. Tuáivui mield toh mušteh tom vala ruuđâid jyehidijn ;). ¶"
  - "14.4.2011 klo 19.51 ( Puohlágáneh hundârušmeh ) ¶"
  - "Anarâš wikipiirâs lii šoddâm. Takkâ tast kulloo Aanjan já Petterân. Aanjan tondiet, et sun poođij teehi mii luus kolliđ já sahhiittâllâđ. Já ko jiem masten keksim sárnuđ suin, te muštâlim interneeti máhđulâšvuođâin. Já nuuvthân tast keevâi, et šoodâi Nettisaje wikipiirâs. Anja val keksij toos šiev noomâ. Na, miiba tast. Anja finnij mainâsis, mut munjin šoodâi eeti. Maid, jis kiinii iälá keččâmin tom nettisijđo? (Anja kale lohđuttij, et ij vissâ kihheen moonâ, mut jis kuittâg. ..) Na jyehi tááhust taggaar piirâs lii pyeri, anolâš, taanáigásâš, reaaliáigâsâš já veikkâ maid, já tom kannât tuođâi irâttiđ finniđ kiävtun! Soittim Petterân já čielgejim, et tagareh siijđoh laa, mut ko kolgâčij toho maidnii siskáldâsâid še finniđ. Petter, tot jiärmálâš já čepis olmooš, hoksái tállân Nettisaje máhđulâšvuođâid já riemâi rähtiđ siskáldâs. Jes. Oovtâst muái láán ráhtám siijđoid ton muudon, ko toh tääl láá. Tääl tuáivoon, et iäráseh-uv kävnih luodâs Nettisajan já älgih munnuin šoddâdiđ šiev pirrâs, kost puáhtá almottiđ, tieđettiđ, jyehiđ materiaalijd, toollâđ ohtâvuođâ, nanodiđ anarâšâi siärvadâhlâšvuođâ já nuuvt ain. Nettisaje lii stuorrâ máhđulâšvuotâ! Kevttip tom pyerrin! ¶"
  - "25.3.2011 klo 21.37 ( Puohlágáneh hundârušmeh ) ¶"
  - "Lijjim karttâm varriđ Helsigân, ko lijjim nelji-ihásâš. Na, tegu ervidiđ puáhtá, te tobbeenhân kihheen ij sárnum sämikielâ. Lijjii-uvsun tobbeen ubâ sämmiliihkin, te jiem tieđe, veikkâ ohtii kale muštâm et ooinijm ennijn kiästnii nisonist sämikappeer. Tot lâi stuorrâ tábáhtume, mast sárnoim pááihist kuhháá vala tom maŋa-uv. Lijjim kuittâg jo láddlâš, te jiem hoksám ubâ keččâđgin, et mon kuávlu kappeer tot lâi. Jiešalnees jiem talle ubâ tiättámkin, et kaperij heervâtmijn láá iäruh aassâmkuávlui mieldi. Na, jyehi tááhust sämikappeer oinui ohtii, mut sämikielâ ij kullum ohtiikin. Tasthân tiäđust-uv lâi tággáár merhâšume, et jiem oppâm sämikielâ (veikkâ motomin liččim halidâm-uv), ko jiem kuullâm tom ko keessiv. Na te poođij čohcâ 1990 ko värrejim Anarân. Moonnim Aanaar  n oovtâ ihán máttááttâllâđ puohlágánijd kietâtuojijd (ovdmčuoldim . nuorttâalmaa hervâvuottuid, láddlâš ko lijjim…). Luhâmáid kullui meid sämikielâ uápuh. Na miiba tast, lijjim uáli jo movtâ vâi viimâg pessim sämikielâ luuhâđ, jess. Máttáátteijen lâi Länsman Anni-Siiri já oppâkirjen Davvin 1. Mun čokkâjim vuossmuu pulpettist čalmeh kirkesin já vuordim. Vuossâmuuh celkkuuh lijjii ettum, hmmm. Vuossâmuuh celkkuuh lijjii luhhum, hmmmmmm. Máttáátteijee sárnui ain eenâb já eenâb, hmm, hm-hmmmmm. Ij. Ijhân taat. Ijhân tot lamaš mihheen sämikielâid! Jiem puáhtám leđe eđâhánnáá Anni-Siirin, et kulâba ko mun jiem oikhen tuubdâ tom kielâ maid sun mijjân máttáát. Tot oro kal mahtnii uápisin, mut kuittâg omâsin. Já nuuvtba muu vuossâmuu sämikielâmáttáátteijee njäälmist mun ožžum kuullâđ, et Suomâst láá kulmâ sämikielâ já et muu hiäimu sárnu tom, maid mij tobbeen ep lamaš máttááttâlmin! Maid immâšijd? —— Na, hirmástume maŋa ožžum tiettiđ, et Morottaja Matti lâi algâttâm (munjin olmâ) sämikielâ máttááttem Aanaar st. Já nuuvt mun viimâg peessim toho, kuus kuullim-uv. ¶"
  - "25.3.2011 klo 20.19 ( Puohlágáneh hundârušmeh ) ¶"
  - "25.3.2011 klo 19.28 ( Puohlágáneh hundârušmeh ) ¶"
  - "Mun lam jieš sämikielâlâš nuorâ vuorâsolmooš. Mun muštám kuittâg pyereest maggaar nuorâi eellim lii. Munjin tergâdeh láá sämikielâliih ovdâkoveh: ”coolih” ulmuuh, kiäh kevttih sämikielâ. Siämmáš tuáimá suomâkielâ peln-uv. Artisteh, čaittâleijeeh já eres pegâlmâsah láá teháliih talle ko nuorâ smiättá maht kárvudât, lättee já sárnu . "
  - "Puoh taah mediah tevdih nuorâi aargâ. Sosiaalliih mediah já mielâkiddiivâš siskáldâs kolgâččii tiäđust-uv leđe meid sämikielân. Toos ij vattuu ubâ ennuv ruttâgin, pic motomeh herviis ulmuuh kiäh kovvejeh jieijâs feriimijd já eellim, piejih kuuvijd sosiaallii median, já sárnuh sämikielâ. Videoin lii meiddei tot šiev peeli, ete ij lah pággu mättiđ čäälliđ ko puáhtá sárnuđ tâi vâik lávluđ. ¶"
  - "Ko sämikielâliih ulmuuh láá mudoi-uv nuuvt uccáá, te mun uáinám, ete nuorah jiejah kalgeh já siämmást meid peesih leđe toh tääsnih taan ääšist. Tiäđust-uv puárásub rävisulmuuh pyehtih leđe mieldi ovdâmerkkân pargopáájáin iššeedmin nuorâid, falâmin torjuu ovdâmerkkân kuvviimân já sárnumân. Mutâ nuorah jiejah láá muu mielâst kuávdášroolist hammiimin sämikielâlii falâlduv tohon, kuus halijdeh. Sij puávtáččii rähtiđ pargopáájáin já jieškote-uvláán ”riäggáin” vâik jieijâs anarâš youtube-kaanaal. Oovtâst sáttá leđe älkkeb algâttiđ ko ohtuu. Mun lam jieš-uv motomin suogârdâllâm, vajaččii-uv ulmuuh čuávvuđ muu feeriimijd anarâškielân. Vala jiem lah lamaš tuárvi ruokkâd almostittiđ maiden. ¶"
  - "Muu váldu-uáivil lii, ete kielâliih ovdâkoveh láá nuoráid tehálumoseh. Nuorah čuávuh blogičälleid já tubetteijeid tego artistijd, puoh somein. Sämikielâlij “somepegâlmâsâiguin” mij tevdip almolijd soojijd meiddei sämikieláin, epke tuše váldukielâiguin. Sämikielâ šadda coolin. Tast ušom lii meid taggaar positiivlâš vaikuttâs, ete ko sämikielâ čuávu ääigis já kiävttoo meid somest, šadda tárbu hammiđ uđdâ saanijd sämikielân já toh meiddei hämmejuvvojeh. Adai talle nuorah pyehtih kevtiškyettiđ saanijd moiguin piergee meid rijjâääigi, ige lah innig tárbu molsođ kielâ suomâkielân. ¶"
  - "Loopâst, jis smiettâp aalmugtiervâsvuođâ já mudoi-uv nuorâi eellim, ličij motomin tiervâslâš já vuovâs luptiđ čoolmijd meddâl čááitust já vyelgiđ olgos. Jis jurdá anarâškielâpirrâs, te ovdâmerkkân Anarist puávtáččij vyelgiđ ohtsâš sáttoin Vasatookan Rivdulân kuárŋuđ kuárŋumseeini mield já siämmást iäráseh puávtáččii spellâđ salist vâik tolgepáálu. Mottoom oholoopâ ääigi anarâškielâliih nuorah já oovdiš nuorah puávtáččii vyelgiđ vâik Levin čierâstâllâđ já suotâstâllâđ. Anarâškielâ kevttim kalga muu mielâst pyehtiđ maidnii ekstrasuottâsijd nuorâ elimân, ij tuše laseliävsuid já lasepargo škoovlâst. Tie ličij mottoom anarâš sämisiärván tyeji. ¶"
  - "Ko mun lijjim uápásmâm hammimšoddâdem maailmân Mikkeli Art and Design Weekist ive 2015, riemmim jurâttiđ jurduinân konsept párnáid uáivildum pargopáájáin, moin ovtâstuuččii sämmilâš hammimjurdâččem já hammim onnááh pargoniävuh. Pargopáájáin porgâm vuolgâjuurdân liččii Säämi arkkâduv materiaaleh, tego čuovâkoveh teikâ eres päviramnâstuvah. ¶"
  - "Graafisii vuávám pargopáájá vuolgâjuurdân tuáimih jieijâs kuávlu ärbivuáváliih kovoseh kuđâlmijn. Pargopáájást uáppeeh vuávájii vaccâkovosij čaittâlemtekniik movtáskitmáin kägissehhij várás nääli, mon puovtij printtiđ.  ¶"
  - "Pääihist mun kieđâvuššim pargopáájást nuurrum pikselpargoid kovekieđâvuššâmohjelmáin printtikovosin, já puáđusin šoddii stijlâliih ekologisiih kägissehhiih. ¶"
  - "Pargopáájá aalgij toimânadelem já čuosâttâhjuávhu (kohderyhmä) valjim maŋa vuoiŋâsstormâ-nommâsii ideistemvuovvijn, mast ulmen lâi finniđ nuuvt ennuv ideaid ko máhđulâš uánihâš ääigist. Taan vyevist puohah pyehtih ettâđ fáádán labdaseijee ideaid, já ohtâ sist tuáimá čällen. Jolâmuuh-uv jurduuh láá lováliih. Pajasčaallum ideaid juáháš uážžu kevttiđ. ¶"
  - "Anarâškielâ iäláskittemohjelmeh láá puáhtám kielâsárnoid koskâmuu suhâpuolvân – toos, mii lâi monâttâm kielâs. Tääl luhhoost kielâsárnoi juávhust láá pargoahasiih ulmuuh já meiddei sämikieltáiđusiih vanhimeh. Eidu taah ulmuuh tarbâšeh moovtâ já ruokkâdvuođâ kevttiđ kielâ já sirdeđ tom párnáidis-uv. Juáhháá kielâmáttu lii kielâsirdemist árvugâs. Taan koskâmuu suhâpuolvân puáhtá tuše ettâđ: sáárnu páárnážân sämikielâ nuuvt ennuv ko puávtáh já máátáh. Anarâškielâst láá-uv maaŋgâs, kiäh láá näävt porgâm. Tääl mist láá vuod eenikielâliih párnááh. Já anarâškielâ siäilu tuše váldukielâ paaldâst, nuuvt et taah eenikielâliih párnááh láá kyevtkielâgeh. Sist láá kyehti eenikielâ. ¶"
  - "Muu jieččân muštoh mäccih ihán 1996, kuás muu puárásumos nieidâ šoodâi. Vuossâmuu ihepele mun sarnum sunjin suomâkielâ. Lijjim kale smiettâm sämikielâ sárnum-uv mut tubdim, et muu kielâmáttu ij lam nuuvt nanos já et lijjim hirmâd ohtuu. Teikâ kale mun mattim sämikielâ mut jiem lam kiävttám tom aktiivlávt. Tondiet eenâblovokielâ lâi luándulâš valjim. Ko moonnim Sáámán, muštám pyereest, ko Vuoli Ilmar koijâdij muu nieidâ kielâtiileest. Mun västidim. Muštám vala-uv Ilmar muáđoid já pettâšume, mii muštâlij: tun meiddei! Ij sun tom kale ettâm mut tot oinui. Eidu suu muáđoh pieijii muu uđđâsist smiettâđ. Munhân lijjim luuhâm sämikielâ – naa, “sämikielâ“ lâi talle pajekielâ, mut mun uáinojim anarâšâi čoolmijn anarâššân. Meiddei vuossâmuuh kielâtieđâliih pargoh, maid mun porgim, lijjii anarâškielâ pargoh. Pargo-uv kennigâtij sárnuđ pääihist sämikielâ. Nuuvt te mun mulsum kielâ ihepele puáris nieidâžân, já sun liijká moijái munjin siämmáá muččâdávt ko ovdil-uv já kuldâlij. Luhhoost tien ahasâš ij vala sárnum, nuuvt et must-uv lâi äigi pyerediđ jieččân kielâtááiđu. Eidu tien ááigán monnii-uv muu pargoin kielâoopâ čäällim já sänikirje rähtim. Mii te ličij lamaš pyereeb vyehi kielâ oppâmân ko tággáár vuáđupargo. Já ko äigi kuulâi, páárnáš oopâi sämikielâ já sárnu tom tääl njyebžilávt, imâštâl tom, mondiet tot munjin lâi nuuvt vaigâd. Veik must láá lamaš motomeh vädis iveh kielâlávt, tääl lam luholâš, et lam tom porgâm. Kijttoseh kale kuleh kielâpiervâlân, mii lekkâsij siämmáá ääigi já faalâi munjin-uv kielâtorjuu, mon mun tarbâšim. Oovtâst mij lep kielâ máttááttâllâm, jiejah-uv. ¶"
  - "Sämmilij kielâliih vuoigâdvuođah – mučis peivinaver vâi ruttâkoččâmuš? | Dutkansearvi ¶"
  - "Kielâliih vuoigâdvuođah iä lah maggaargin juridiiklâš jargonijd teikâ utopisâš peivinaharijd. Toh láá   uási ulmuu vuáđuvuoigâđvuođâin, tegu sääni rijjâvuotâ teikâ vuoigâdvuotâ škovliimân. Ko puohâi, nuuvt eenâblovo ko ucceeblovoi kielâliih vuoigâdvuođah tuáimih, toh nanodeh kielâi eellimmáhđulâšvuođâid, ulmuu já siärváduv pyereestvajo, oles olmooškode oovtviärdásâšvuođâ. Ko toh iä tooimâ, talle dementistum, suomâkielâ vájáldittám sämiákku viättá elimis majemuid iivijd   suomâkielâlâš puárásijpääihist sárnumskipárijttáá já sárnuhánnáá, já talle anarâškielâg uccnieidâš kulá ravviittuvâst jieijâs kielâ saajeest eŋgâlâškielâ. Tot, et sämikielah láá tääl uhkevuálásâžžân, lii tábáhtum eidu kielâlij vuoigâdvuođâi tuolmâm tiet, já eres kiäinu sämikielâin ij lah ovdâskulij ko   kielâlijd vuoigâdvuođâid nanosmitmáin. ¶"
  - "Kielâlaahâ  [2]  tegu tot ”-laahâ-uv, lii aldemui aaigij uđâsmittemnáál. Mii puohah ferttip   smiettâđ, maht sämmilij kielâliih vuoigâdvuođah puávtáččii toimâđ. Tot, et ivveest ihán virgeulmui vástádâs sämikielâlij vatâmuššáid lii “iä lah pargeeh”“iä lah pargeeh”, ij pyevti jotkuđ! Pargeid ferttee finniđ, ja tegu tiäđust lii, toh iä laavii sämisiärvádâhân itteeđ vyerdimáin já peelgijd juurâtmáin. Jis mii pääccip   vyerdiđ, et anarâškielâg páárnáš, kiäh tääl – kijtto Imelân – láá, vuálgá luuhâđ tiervâsvuotâtipšon, sárnumterapeutin, tuáhtárin, sosiaalpargen, te tom kal uážžu vyerdiđ. Sáttá leđe, et tot páárnáš lohá-uv trooppisâš meccitipšom já värree Indonesian. Ja toos sust lii tievâ vuoigâdvuotâ. ¶"
  - "Anarâškielâ iäláskittem tiäddu sirdoo kielâ kirjálii kiävtun ihán 2016-2017. Säämi máttááttâskuávdáš uárnee tievâsmittemškovliittâssân ubâ luuhâmive pištee anarâškielâ čäällimškovliittâs, moos väldih uási 17 čälled. Škovliittâs lii uáivildum pargoelimist leijee ulmuid já taggaar uáppeid, kiäh láá ovdánâm kukkeláá anarâškielâ uápuinis. Škovliittâsâst váldojeh anon meiddei anarâškielâ várás esken huksejum kielâteknologisiih išeniävuh: njuálguluuhâmohjelm, tekstâkorpus já nettidigisäänih. Škovliittâs kukkodâh lii 160 tijmed; uásiväldeeh čäälih teevstâid jieijâs pargoost teikâ uápui ääigi, já teevstah kommentistojeh oovtâst. Škovliittâsân kulá meiddei kielâmáttááttâsuási. Uđđivemáánust 2016 uárnejum nettikoijâdâlmist čielgâi, et oovtmotomist ličij čäällimtárbu mut ij nuuvtkin toorjâ čäällimproosees ääigi ige ruokkâdvuotâ čäälliđ ohtuu. Keevâtlávt čälleeh iä lah lamaš valjeeht, já teevstâi meeri-uv lii tondiet vyeligâš. Koskâmiärálávt anarâškielân almostuvá ihásávt nyevt 300 – 400 sijđod. Škovliittâs uárnejuvvoo ohtsâšpargoost Oulu ollâopâttuv Giellagas-instituutáin, Taažâ arktisâš ollâopâttuv kielâteknouásáduvváin já Anarâškielâ seervi tutkâmjuávhoin. Škovliittâs stivrejeijen tuáimih ollâopâttâhmáttáátteijee Petter Morottaja, jurgâleijee Saammâl Morottaja, ollâopâttâhlehtor Marja-Liisa Olthuis, išeprofessor Erika Sarivaara já professor Trond Trosterud.  ¶"
  - "Kielâteknoproojeekt ohtâvuođâst olášittum koijâdâllâm čaaitij uđđivemáánust 2016, et uđđâ kielâsárnooh iä oorvâ čäälliđ: sij čäälih iänááš-uv tekstâviestâid, uánihis viestâid Interneetist já šleđgâpoostâid. Kuhebeh čalluuh illá šaddeh. Meiddei Anarâš-loostân, anarâškiel jienâčuárván, lii majemui ivij lamaš vaigâd finniđ čalluid. Koijâdâllâm ääigi čielgâi, et tuš ohtâ olmooš čáálá kielâ aktiivlávt eenâb-uv, já lovmat olmožid mottoom verd. Ulmuuh tarbâšii čielgâsávt torjuu čäällimprosessân: sij tuoivuu kielâtivvoomohjelm, kielâfeeilâi kommentistem, e-sänikirje já tekstâkorpus. ¶"
  - "Áinoo uánánemtijppâ ubâ amnâstuvvâst lii uábbi -säänist. Aikio iätá ”puárásuboh viiljah já uá´beh lijjii jo lamaš škoovlâst”. Korpusist ”uábih” láá 26 kerdid já ”uábeh” ohtii. ILWB-informant Juho Musta lii adelâm sujâttemhäämi ”oabeh”.  ¶"
  - "Mun jiem haalijd leđe fáárust tuárjumin ton uáinu, mast sämmilij jienâ kuávdáš äššin láá traumah já suárdim feeriimeh. Uáinám ubâ taan äššiubâlâšvuođâ almoonmin, mii juurât siämmáá skiäru uđđâsist já uđđâsist, já mon sämmiliih iä määti joskâđ. Tot lii almonin jo puáris já muu mielâst meiddei ideologian toovláš. ¶"
  - "Umogâš taarbâš merikooskâi já valjeest vuáttámušâid tast, et suu tooimâin já jiänáttâllâmijn lii merhâšume tile ovdánmân. Ko vaanhimeh tulkkuv tooimâ systemaatlávt siämmáá náálá, te tiätu toimâm uážuškuát ohtâsávt juohum merhâšume. Toimâmist šadda ulmálâš merkkâ áášán. Ohtsijn puudâin tágáreh meerhah hámášuuškyeteh lase: – láávgust umogâš kiljo já teeibârd ruovjijdiskuin, ko haalijd juátkiđ lávgum – puurâddijn umogâš viilpâst meddâlkulij já poksâmijguin tuurijd, ko ij haalijd innig puurrâđ – umogâš keigee kieđâidis , ko haalijd peessâđ soolân – jis vaanhimijn lii vyehin sierâdiđ umogáin kukkuu-sierâ lippârlonottemtilálâšvuođâin, te umogâš piškoškuát ko muuneeld sierâ forgâ älgiđ – jis kukkuu-sierân lohtâs miinii eromâš kliimaksijd, mast umogâš veikkâba čagaldittoo, sun vyerdiškuát tuon čagaldittem keldimáin roopâs já keččâmáin tipšoos pyerimielâst  ¶"
  - "Sierâdem lii párnáá vyehi oppâđ uđđâ aašijd. Páárnáš naavdâš tast, et vaanhimeh sierâdává suin ovdâmerkkân vuáruttâllâmsierâid tâi juonâlâš sierâid. Sierah tuárjuh párnáá kielâ já jurdâččem ovdánem. Rävisolmooš puáhtá pyehtiđ sierân uđđâ amnâsijd, mut sierâdmist kannat aiccâđ ovttuu párnáá ucemusâid-uv alguid. ¶"
  - "Šleđgâliih resepteh já taalhâsuástuh uáinojeh Omakanta-palvâlusâst 2,5 ive ton peeivi rääjist, ko resepteh láá čallum. ¶"
  - "Kanta-palvâlusâid kevttih almos já priivaat tiervâsvuotâhuolâttâs sehe apteekeh. ¶"
  - "Čoovčâ 2018 rääjist meid eres almoliih já priivaat sosiaalhuolâttâs tuáimeeh pyehtih algâttiđ arkkâduv kiävtu. ¶"
  - "Vuárukárbáh joteh keessiv Njurgoiluovtâ já Kollehaammân kooskâst. Jotoluv algâ- já loppâpeeivih muttojeh iválávt ucánjáhháá, ađai taid kannat selvâttiđ muuneeld. Tiiláámáin kárbáh joteh paijeelmiärálijd vuáruid. Páiháliih irâtteijeeh västideh vuárukärbisjotoluvvâst, já kárbái vyelgimsaje lii Njurgoiluovtâ siijdâst kähviviistij riddoost. ¶"
  - "Ihečyeđe muttummuddoost kolleuuccâm kuávdáš sajeh lijjii Avveeljuuvâ uálgijuuvâin já Laanilast. Lemmest iä vala talle jottáám ko ovtâskâs kolleocceeh, mutâ kolgosaavah kole kávnumist puohtii kuávlun 1900-lovo aalgâst lase kollekuáivoid. Ive 1902 Lemmei vuáđuduvvojii pajjeel 70 kolleváldássâd. Kolle kavnui kuittâg uccáá, já kollekuávoi mohtâ lappui jotelávt. Lemmee paasij vala ráávhun muádilov ihán. ¶"
  - "Ive 1949 Laapi kollekuáivoi litto vuáđudui Pellis kámppáást ovdediđ kollekuávoi aašij. Tárbu ohtsâspaargon kollekuáivoi koskâvuođâst lâi koorâs, já oornig tarbâšui juávkun, mon čuolmah já ulmui koskâsiih riijđoh väividii. Liiton siärvámmáksun lijjii kyehti gramâ kole já ihejeessânmáksu maksui kollen. Lito vuoimijgijn pottii pyerebeh jotolâhohtâvuođah Lemmei: kuávlun ovdâmerkkân ráivájii kirdemkiedi tävirij jođettem várás já pisovááh kärbisjođettem aalgij. Litto lii vala onne merhâšittee Laapi kollekuáivoi hiäđuvákšoo. ¶"
  - "Kollekuávluh labdojii Lemmee aalmuglâšmiäcán ton vijđedem ohtâvuođâst ive 1971. Siämmáá ihelove ääigi maašinlâš kollekuáivum peesâi oppeet joton, veikka tot tábáhtui aalmuglâšmeeci kuávlust. Stuorrâ kollekuáivoi juávhuh lijjii vuálgám Lemmest 1950-lovvoost. Sävrimuuh kuáivooh, nuuvt koččodum sitkásumos vuorrâseh, lijjii kuittâg pááccám. ¶"
  - "Toi tobdos sitkásij lasseen Lemmee kollejuvvii riddoin juttii ovtâskâs kolleocceeh, mutâ rávháliih iveh juátkojii vala kuhháá. Sitkásumosij äigi Lemmest nuuvâi 1980-lovvoost, ko puáris suhâpuolvâ kuáivooh vuolgii vuárustis kolle-enâmijn, kii iäláttâhân, kii Aanaar kirkkoeennâm Viggee ulmui páálstán avalijd naharijd uáđđiđ. ¶"
  - "Onne Lemmest láá 25 kuáivuttâhrigged já suullân 30 kieđâikuáivoi váldádâssâd sehe kolletoidemloppeed. Maašinkuáivumist finnee ihálávt paijeel 20 kiillud kole, kieđâikuáivumist paijeel kiilu. Keessiv Lemmest orostâleh suullân čyeti olmožid kole kuáivumin. Tááláš kuáivumlaahâ poođij vuáimán ive 2011. Laahâ looppât maašinlâš kollekuáivum Lemmee aalmuglâšmeecist. Maašinkuáivoin lii oovce ihheed äigi juátkiđ kuáivum já ton lasseen ohtâ ihe äigi čurgiđ já macâttiđ kuáivumsaje ovdii maisemtilásis. Ive 2020 ohtâ muddo Lemmee kollehistorjást nohá, ko maašinkuáivum nohá. Kieđâikuáivooh juátkihain. ¶"
  - "Riddočaasijn kobđoo purrâmâšpasâttâsah, pyeidi, lyeneh já suptâ mainâsteh tast, et tobbeen láá liteh tiskájum ärbivuáválávt njuolgist čácáduvvâst teikkâ kiinii lii posâdâttâm. Tággáár saajeest lii unohâs väldiđ čääsi mälistem várás já tiskámamnâseh já purrâmâšpasâttâsah sättih lasettiđ máhđulâšvuođâ, et ton kuávlun šaddeh mirhâliih čuovjistiäpuh. Leirâsoojij puoh ilgâdumos meerhah láá hyeneeht lovdum pooškah já WC-pápáreh. Esteetlii hááitu lasseen toid sáttá lohtâšuđ meid tiervâsvuođâlâš hemâdâs, jis kolibakteereh šaddeh čääsiväldimsajan teikkâ joba vuáđučáácán. ¶"
  - "Aanaarjäävrist láá 10 luándukyelišlaaijâd:šapšâ, kuávžur, rávdu, suávvil, vuásku, puško, njäähi, ryevdikuálmihâš,ryevdikuálááš já vollâsâš. Ištâdum kyeleh láá ränisrávdu, muikku já jävriluosâ.Jäävri pessimloddevalje oovdâst tijpâlâš korrâ jäävri šlajâlâšvuođâ. Jäävristkávnojeh meiddei Jieŋâmeerâ šlaajah, tegu kárgučuhčá. Mađhâšeijee tááhustAanaarjävri lii mielâstuttee vandârdemkuávlu eromâšávt keessiv, ko čuoškah jámyevvireh mákkojeh hyenebeht jäävri pieggiis suolluin, ko nannaam pelni. ¶"
  - " ¶"
  - "Vandârdem já vajâldem láá pivnohis olgonlihâdemvyevih já astoääigi vandârdem lii Suomâst šoddâmin ain pivnohubbon. Taan ääigi jyehi niäljád syemmilâš läävee vajâldiđ ucemustáá 10 kilomeetter kukkosijd vandârdusâid já jyehi lovváád läävee vajâldiđ pirrâmpeeivi pištee maađhijd. Ulmuuh vandârdeh maaŋgâ suujâst. Vandârdem sáttá leđe veikkâba vyestitiäddu sisâpaargon. Vaandârdmáin puáhtá meid sávrudâttâđ teikkâ aiccâđ elleid já luudijd já navdâšiđ luándust. Uánihis vandârdem-uv jo virkosmit, já lii meiddei čaittum, et olgon liihâdmist láá positiivliih vaikuttâsah ulmuu fyysilii já psyykkisii tiervâsvuotân. ¶"
  - "Máhđulâš vyelgimsaje Päärtihist lii eres lasseen kieldâ toollâm Njihenjaargâ kärbislyeštimsaje. Määđhi loppâkeeččin lii Njižžjäävri kärbislyeštimnjuáidus. Määđhi puáhtá tiäđust toohâđ še nubijkulij. Vyelgim- já loppâkeeji koskâ lii maađij mield suullân 14 kilomeetterid. Tot lii tommittáá uánihis mätki, et jieijâs auto viežžâm vyelgimsaajeest lii máhđulâš veikkâ tuomâmmašináin – ko tuálvu tom ovdil vyelgim määđhi loppâkiäčán. ¶"
  - "Ko puáldimmuorâid ij taarbâš jođettiđ nuuvt távjá, te larmâ- já luoštâhááituh já máhđulâš eennâmvuáđu kuullâm kiäppáneh. Ko tun kiävtáh mätkivyeššee já puáldimmuorâid nuuvt šiäštulávt ko máhđulâš, te tun kepidâh puáldimmuorâi joođeetmist šaddee mirhâlâš kaasui já šoŋŋâdâhnubástus ovdedeijee čiđđâdioksidiluoštui mere. Pyellee muorâst já tuolvâ evvispápárijn luovâneh mirhâliih suovâkaasuh, nuuvtko čiđđâvety, PAH-ovtâstuvvah, hágá já tyypi oksideh. ¶"
  - "Kalga jo muuneeld mättiđ árvuštâllâđ, magareh riiskah puáttee määđhist sátáččii leđe, já lattiđ nuuvt, et ij kaartâ vaarâtilálâšvuođáid. Kalga haldâšiđ maaŋgâlágán vandârdemtááiđuid, nuuvtko lyetittettee sundástâllâm, tuulâ cokkiittem, čácáduvvâi moksem, vuosâiše já syeje, ovdâmerkkân etikoođij, rähtim. Ton lasseen máátkán kalga mättiđ väldiđ fáárun anolijd torvolâšvuotân lohtâseijee anokáálvuid já väripurrâmâš já –juhâmâš. ¶"
  - "Jieškote-uvlágán rituaaleh išedii toollâđ koskâvuođâ ulmuu siskiibiäláá já ulmuu pirâstittee maailmân sehe ohtâgâs já siärváduv tääsist. Toimâmáin tiätunáál já nuávditmáin lattimmaalijd já njuolgâdusâid ulmuuh arvâlii, et pyehtih vaiguttiđ luándun já ulmuu eellimtilán. Luándupalvâlem lâi sämmilij vuoiŋâlii ärbivyevist tehálii uásist. Immeelhuáđđooh lijjii luánduhaldâšeijeeh, tego äijihšooŋâ, piegâ, čääsi já pivdo immeel. Stuárráámus uási sämmilij seremoniain já rituaalijn lohtâsii iäláttâs hahâmân, eromâšávt miäccástmân já kuáláástmân. Sij pivdii uhrijguin šiev saallâs, já ko luándu adelij, te siämmáánáál ulmuuh kijttii skeŋkâiguin. Sämmilâš shamanism lii lamaš tääpi iberdiđ mailm já toimâđ tast. Mailm rááhtus hámmášui kuulmâ tääsist: vuáláá, koskâsii já paajaa mailmist. Vuáláá mailmist assii jaamišeh já kufittâreh, koskâsii mailmist ulmuuh já häldeeh já paajaa mailmist imeleh. Nuáidi lâi sämmilâšsiärváduv tehálumos jeessân, kii paijeentoolâi mailmoornig ulmui koskâvuođâst. Nuáidi pargon lâi ovdediđ siärváduv pyereestvaijeem. Sun lâi ohtâvuođâst tuonpiäláá mailmân, pyeredij pyecceid já ennustij puátteevuođâ. Sun torvodij miäcástem já kuálástem, suojâlij navdâšemkuávluid já oonij čalmeest luánduriggoduvvâid. Nuáidi tehálumos rituaalkálvu lâi nuáidirumbu, mon poccuu näähkist keldum cuozâ oolâ lijjii sargum myyttiliih kovoseh. Nuáidi vuájui traansin ruumbu iššijn já suu siälu vuolgij ellee häämist porgâđ pargoidis. Staatâväldi já kirkko tuššâdii tâi nistii já tolvuu meddâl sämikuávlust stuorrâ uási sämiruumbuin. Taan ääigi stuárráámus uási tuššâdmist šeštum sämiruumbuin láá vyerkkejum olgoeennâmlijd museoid. ¶"
  - "Tobdosumoseh sämmiliih häldeeh já luándujiegah lijjii iärásij lasseen päikki-, čäci-, já meccihäldeeh, ulmui vajalâš stáálu , ulmuid porree já voorânjammee vuovru , luudij suojâleijee loddedžan , párnái paldattelleeh lávvaráddjá já skuŋkkâ , já eennâm vyelni ässee čáháligeh, kufittáreh já uldah . "
  - "  ¶"
  - "Ubâ kiäinuiävtuttâs kukkodâh lii suullân 60 kilomeetterid. Toos kalga väridiđ nelji peeivi. Jis kárttá toollâđ piegâ, te viiđâdgin peivi ij lah liijgás. ¶"
  - "Taat kiäinuiävtuttâs jotá Lyevisuolluu räi tegu Suáluikuávlukiäinu-uv. Vuossâmuu peeivi eetaap kukkodâhhân šadda 17 kilomeetterid. Taat uási lii viehâ herkki pieggáid. ¶"
  - " láin eksootliih mätkičuosâttuvvah, moh hokâttillii mađhâšeijeid meiddei ologenâmijn. Šaddee tuuristviirdij keežild Virdáánjaargân huksejui mađhâšemtupe 1924 já leirimvijđodâh 1937. Mađhâšemtuuveest ijjâdii Jieŋâmeerân mađhâšeijee turisteh já sii lasseen meiddei valastâllâmkuálásteijeeh. Siđe várás valaba skáppojuvvojii laiguuttemnáál muáddi suuhâmkárbá já moottorkäärbis-uv. ¶"
  - "Mätki álgá kyevti kilomeetter kukkosijn jävrimađhijn Vuáskujäävri alne. Vuáskujäävri ridoh láá masa ollásávt staatâ enâmeh já rähtihánnáá. Uánihâš kuátku iärut Vuáskujäävri Riävskáluobbâlist . "
  - "Kođojävri lii oppeet vijđásub čääci, veikkâ styeres taatkin jävri ij lah. Jo muádi kilomeetter miällum maŋa lii Kođojäävri luobâl . "
  - "Määđhi majemuu uásist Njellimjäävrist lii máhđulâšvuotâ uápásmuđ nube maailmsuáđi historján. Saksalij já ryešilij sajaduvvah lijjii loppâive 1944 vuástáluvvâi Ryevdipoortâst, Njellimjäävri já Aanaarjäävri Pakšvuonnii koskâsii hiäŋgupähtileevist. Kaččâmhäävdih já taistâlemkyepih láá vala-uv uáinusist. Makken stuárráábeh taistâlmeh ton kuávlust iä lah ušom lamaš, tondiet ko saksalij juávhuh kiäsásiddii meddâl Avveel já Taažâ Jieŋâmeerâ hamânij kuávloid. ¶"
  - "Puoh vijđoduv merkkejum kiäinuh vyelgih Aanaar markkânist tâi markkân aldasijn. Tärhibeh tiäđuh vyelgimsoojijn láá vuoluubeln kiäinukuvviittâsâi ohtâvuođâst. ¶"
  - "Aanaarjävri lii lamaš ulmui tááhustmerhâšittee kuávlu ovdâhistorjá rääjist. Aassâm pasâttâsah láá kavnum joba 9000ive tyehin. Puárásumos sämmilii aassâm lii tiäđui mield lamaš Aanaar kuávlustjo aldasááid 4000 ihheed tassaaš. Juvduuvandârdemkuávlust Uáđđivei riddoost láá lamaš tovlááh anarâšâitälvisiijdah 1400- já 1500-lovvoin. Tovláá sämisiijdâoornig ääigi sämmiliihassii taalvijd ohtsijn tälvisoojijn já värrejii kiäsán peerâkudij mieldkesikieddiijdsis. ¶"
  - "Juhâvuomijd pajaskulij kuárŋudijn pecimeecih mulsâšuveh kuuloold suáhimeccin ja loppâ loopâst ruávis päljihâžžân. Tuoddâraalai alne puáhtá uáiniđ, mon koorâs luándu lii tavveen. Nube tááhust meiddei alemui aalai alne lii eellim, ja tobbeen sáttá uáiniđ uáli härvinâs tuodârlode, kiärun. Pajas kannat kuárŋuđ jo tuše mučis várdusij tiet, tastko šiev šoŋŋân tobbeen uáiná luuvij kilomeetterij kiäčán. ¶"
  - "Lemmee aalmuglâšmeeccist šaddeh ovdâmerkkân čuávuvááh uhkevuálásiih šadoh: aarnik, jegginartte, lyeiveeluhtee, tavehäldeelukkâ, kiäpuhäldeelukkâ, nuorttâkäiski, piikkisiemâ, kiemâpuálččimieđâš já kieddihäldeelukkâ. Kuávlust härvinâsah láá meiddei čäcisyeini, tuodârkiäikkoo já čievrâhaamiträäsi. Härvinâs ellein aalmuglâšmeeccist joteh ovdâmerkkân keeđhih já tyelli tälli kuumpih. ¶"
  - "Avveeljuuvâ kolle-enâmijd kaavnâi virgálávt seenaat vuolgâttem tutkâmjuávkku čohčâmáánust 1868. Kollekuáivoi tuođâlâš kurgâlem Avveeljuuhân finnij ááigán kyehti kiilu kolle, mii lâi tuidum muádi oho ääigi čohčâkeesi 1869. Kuáivon láin oululâš Jakob Ervast já raahelâš Nils Lepistö, kiäh láin finnim opâidis Kaliforniast. Forgâ Avveeljuuvâst lâi čuátásâš almaijuávkku luhhoos iiskâdmin, já viiđâ ive äigin juhâpiällás pajanii suullân neljilov hirsâ- já lavŋetuuváážid. ¶"
  - "Juo ive 1870 staatâväldi huksiittij Avveeljuhâriidon haldâsemsaje, Kruunun Stationi, kollekuáivum kocceem já haldâšem várás. Ruuvnâ haldâšemsaajeest tärhistuvvojii kollekuáivoi uuccâmloveh, viekkejui kavnum kolle já perrui tast viäru staatân. Haldâšemsaje toimâlumoseh iveh lijjii 1870-1900, kuás tobbeen asâstellii enâmus muddoost 38 almajid. ¶"
  - "Válduvisteet suullân 100 meetter keččin lâi äiginis mottoomlágán kyevtvistásâš vijnetuuvááš. Tot kočodui meiddei krouvin, saluunan tâi purâdâmvisten. Ko kollekumestâs nuuvâi paasij vijneviste kuárusin já liäggásij. Majemuuh-uv hiirsah luptânii äiginis suovvân ááimun vandârdeijei ja kollekuáivoi tulâstâlmijn. ¶"
  - "Kámpá nube keeji pasâttâsah uáinojeh vala viste paaldâst. Ijâstâllâmviste, mii lâi pyereeb oornigist tivodui iivijn 1975 - 1976, mut tot puolij ive 1993. Ovdii maali mield huksejum uđđâ kámppá valmâštui 1999. Kámppá palvâl tááláá ääigis värdemtuppeen . "
  - "Suáđigillâš Hannu Postila kuáivui Čuđejuuvâ pellâst Pahaoja puotâ kole juo 1880-lovvoost. Toimâ kuávlust pehtilui, ko Lapin Kulta Oy huksij toho toimâsaje ive 1925. Pahaojast tahhojii 1920-lovvoost vuossâmuuh maašinkollekuáivumeh. Tohon jođettuvvojii ryevdirađereeilah, näppivoovnah já lievlâvuoimijn tuáimee mašineh. Sreeviimij puátuseh paccii kuittâg heeitugin. Kolle finnâšui uccáá já keeđgih ettejii mašináin porgâm. ¶"
  - "Tááláš váldukámppá lii čuákkejum kyevti uásist. Kámpá juuvâpiälááš viste vuojâttui kilomeetter keččin Vuijeminhaara njäälmis. Viäskár čišetpiälááš täkkiviste sáttá leđe šaddaaš 1900-lovo aalgâbeln. Kámpá olgočievvâst lii Lapin Kulta Oy tooimâ áigásâš mäliskiälu virge toimâttâm reilâpittá. ¶"
  - "Aanaar vandârdemkuávlu, kote ana sistees ennuv čácáduvvâid, lii naverčuosâttâh sehe uštei já uággoi. Kuávlu tobdosumoseh kuálástemčuosâttuvvah láá legendarlâš kuávžurjuuhâ Juvduu aaibâs markkân aldasijn já tiäđust-uv Aanaarjävri. Uštem kuálhis Aanaarjäävrist kesi-iijâ piäiváá čuovâst lii feerim, mon ij kuássin vájáldit – já mii puávtáččij leđe njálgásub ko jieš koddem vorâs šapšâ tâi suávvil. Šiev ubâ perruu uággumčuosâttâh lii Pieggâjävri suullân 8 kilomeetter keččin Aanaar markkânist. Ráávdui uággum ooleest puáhtá tulâstâllâđ Pieggâjäävri láávu kulen já puurrâđ evvisijd. ¶"
  - "Kreeta Knossos palatsi kävnen tobdosin šoddâm brittilâš arkeolog Arthur Evans eelij Äijihsuollust mottoom peeivi keessiv 1873. Sun raportistij, et lâi kavnâm suolluu aalaa alda kuovđâšm, mon lättee lâi tievâ taavtijn já mon njäälmi peht lijjii asâttum poccuučuárvih peliriggee háámán. Neljilov ihheed määđhis maŋa Evans muštâlij, et lâi uáinám kuovđâšmist meid ulmuu, kuobžâ, kuumpi já keeđhi taavtijd. Tiätu lii oonnum epivisesin, tondiet ko majebijn tutkâmušâin iä lah kavnum ulmui iäge mainâšum ellei täävtih. Evans kaavnâi kuovđâšmist meid siilbâst rahtum, filigraanhervâttum nisonij kiäđáášriäggá, magareh iä lah kevttum Suomâst tâi eres saajeestkin Tave-enâmijn. Lii tiäđust, et tagareh čiiŋah kiävttojii 1200-lovvoost Ruošâ Kama- já Vytšegdajuuvâ kuávlust, kost kiäđáášriegis lii ušom šoddâm lonottemkäävpi čuávumužžân Anarân. Evans tuálvui kiäđáášriäggá fárustis Englandin Oxford Ashmolean Museumân, mut ivveest 1999 ovdâskulij tot lii lamaš čäittimnáál Sämimuseo Siijdâst, kost tot lii kuhesäigiluoihâttâsâst. ¶"
  - "Majemuuh arkeologisiih tutkâmušah Äijihjäävrist tahhojii ive 2006. Ton tove totkeeh halijdii kavnâđ oovdeb arkeologisij tutkâmušâi soojijd já čielgiđ, lijjii-uv suollust innig meerhah uhredmist. Puoh suolluu keđgiluámih, kuovđâšmeh já källeeluoddânmeh totkojii, já meerhah uhredmist kávnojii suullân love keđgiluámist, main puohâin totkeeh tohhii iskoskuáivumijd. Sij iskâdii tiebbin tääbbin meid suolluu eres oosijn-uv, mut tobbeen ij kavnum eres ko 1900-lovo šlaantih. ¶"
  - "Äijihsuollust lii onnáá peeivi merhâšume sämmilij pase päikkin, arkeologisâš já mađhâšemsaijeen. Äijihsuálui lii merhâšittee uási anarâš kulttuuräärbi, já tot lii páihálâš ulmuid tehálâš etnisii identiteet tááhust. Äijihsuolluu láá iävtuttâm UNESCO mailmärbisaijeen ton kulttuurlâš áárvui tiet. Suollust jođedijn kalga árvustiđ já kunnijâttiđ ton kulttuurlii merhâšume. ¶"
  - " sämikielân Lusmenyeri. ¶"
  - "Jieŋâsuolluu čuálminjäälmi kuávdoo lii lássá, mast lii z-kummel. Ton puotâ kalga meridiđ, kuábbáá pele vuálgá karveđ kuhes suáluirááiđu, mii iärut Skálluhoorŋâ já Cuobbuujoorŋâ nubijnis. Skálluhoorŋâ peeli lii karguu já čuuvtij heerkib pieggáid ko nuorttiipiälááš Cuobbuujorŋâ. Kärbisvävli mana Cuobbuujoorŋân, kost láá čielgâsuboh čääsih. Pieggân kannat valjiđ káártást uáinojeijee koskâmuu molsâiävtu. Miällum juátkoo suollui suoijim kezis čoolmijn Kärppätupa kárbáinjotteemtoorjâsajan. Jieŋâsuollust Kärppätupan (Poiduutupei) šadda mätki ucemustáá 17 kilomeetterid. ¶"
  - "Páiháliih ulmuuh lihâdeh jäävrist moottorkárbáiguin já astoääigikuálásteijein lii uuštâšmân uárnejum käärbis. Astoääigijotteeh pyehtih táválvt fiävrus mieldi, mii lii ohtuu tâi kuávttáá miällumnáál, stivrimpiergâsáin tâi luptimnáálvepsijn riäidudum merâkaajaak . "
  - "Aanaarjäävri pirrâs láá juo ton tovláá rääjist asâttâm anarâšah. Anarâšâi tehálumoseh iäláttâsah lijjii kyelipivdo já meccipivdo. Puásuituálu lâi uceslágán, já poccuuh kiävttojii iänááš kädisergin já fiävrun. ¶"
  - "Nuuvtpa lâi-uv luándulâš, et Aanaar vuosmuš kirkko huksejui eidu Piälppáájáávrán. Sundee uážui ive 1642 meriruuđâ já rijjâ vuoigâdvuođâ huksiđ mučis muorâkirho. Kirho muččâdvuođâst iä lah siäilum tiäđuh ige tot lamaš sturáuduvâs peeleest (6,9 x 5,5 meetter) kappelist stuárráb. Juo tállán valmâštumes maŋa tot lâi liijgás ucce anarâšâi tárboid. Meid paapâ finnim päikkikoodán lâi vaigâd, ko sunjin ij lamaš fálusist olmâ aassâmsaje. Pappâ kolliistâlâi-uv Anarist tuše ohtii tâi moddii ivveest. ¶"
  - "Kirkko aitârdui kuhes ääigi merikooskâi, mut 1800-lovo pelimudo maŋa ton hoittám kiäppánij. Kirkko peesâi-uv liäggásiđ nuuvt čuuvtij, et tiivoodmist luoppui viijmâg ollásávt. Uđđâ kirkko meridui huksiđ pyerebij jotteemohtâvuođâi pellâs Juvduu njáálmán, kuus tááláš Aanaar markkân lâi šodâškuáttám. Ko uđđâ kirkko valmâštui ive 1888 paasij Piälppáájävri kirkko meddâl kiävtust. ¶"
  - "Piilola pálgást ij lah avžuuttettee jotteemsunde, ko kiäinu puáhtá jotteeđ siämmáá pyereest mäddin tavas ko tavveen máádás. Älkkeemus vyehi vandârdiđ Piilola pálgást lii jotteeđ tom ovdâsmáŋás, ko kiäinu loppâkeejih tavveen já mäddin lává maađijmield jođedijn kukken nubijnis. Almoliih jotteemohtâvuođah iä aaibâs ovtâstit loppâkeejijd, mut páiháliih mađhâšemirâtteijeeh fäällih sáttupalvâlusâid. ¶"
  - "Pecivyevdih láá Pänituoddâr meccikuávlusttáváliih. Meccipuáluh láá tussim meccikove eromâšávt 1700-lovvoost, monpuátusin suullân 250-ihásiih täsiaahasiih vyevdih láá táváliih. Avveeljuuvâmáddáábeln lebbân äpijegij kuávlu, mii lii hormišis jegij já kuolbânij mosaiik.Poccuid äpijeegih láá merhâšittees kesikuáttumenâmeh, mut vandârdeijei kuávlulii kesiääigi vaigâd jotteeđ. ¶"
  - "Pänituoddâr meccikuávlu elleevalje oovdâsttiijpâlâš boreaalâlâš kuácceevyevdi šlajâstuv. Loddevalje lii tavveen jotteiuápis. Kuosâvuovdijn puáhtá kuáhtáđ kuácceelode, muorâkuáráttuv já säpligoppuu.Jottee piäiváliih skipáreh láá riävská, sämicissááš já kuávská. Piehânjsodâstâllâm puáhtá čuávvuđ tuoddârijn, já meiddei kuáskimist lii meeccistpessimsaje. Jeegijn já tuoddârijn láá jienniis puškolodeh já piiččuseh. ¶"
  - "Rovâdâsjuuhâ lii Lemmee stuárráámus uálgijuuhâ. Tot lii njuáidus juuhâ, mon láá kurdám suddâmčääsih. Rovâdâsjuuhâ tuođâi virdáá eskin juhânjäälmi alda, já juuhâ luáštá love meetter alosâš čäcikoržen Lemmei. Korže ja ton källeesiäináás ävži sehe roobdâi stáálukirno hámásiih kuurah láá šoddâm uásild jieŋâi suddâmčaasij já uásild tááláá juhâeroosio tiet. ¶"
  - "Kollekuáivum historjá já tááláš äigi lii uáinimist aalmuglâšmeeci váimusist Kollehaammân já Jäviluáivi koskâsii kuávlust. Motomeh taan ääigi kollekuáivoin väldih kuosijd vuástá, nubeh halijdeh kuáivuđ ráávhust. Kuávlu čoođâ jotá merkkejum vandârdempäälgis , Kollehamânist Rovâdâsjáávrán šadda 20 km kukkosâš mätki. ¶"
  - "Pänituoddâr meccikuávlu kevttim vuáđudui vala muáddi ihečyeđe tassaaš koddepiivdon, miäccástmân já kyelipiivdon. Aanaar viestâr- já taveoosijn lijjii poccuuh juo 1800-lovo aalgâst tälvipojij valjeest, ko toh lijjii puásuisämmilij tälvikuáđuttemkuávluh. Keessiv poccuuh juttii Jieŋâmeerâ riidon kuodâdiđ já kuáttuđ čuoškâttis riddoin. Suomâ já Taažâ koskâsâš räjitoppâm ive 1852 eestij kuuloold ärbivuáválii jotteem kesi- já tälvikuátumij kooskâ, mon tiet maaŋgah puásuisämmilâšperruuh já -suuvah ucâluvvii ollásávt uđđâ eellimkuávlooid Tave-Ruotân já -Suomân. Meiddei tááláš Pänituoddâr kuávlu lii noonâ puásuituálukuávlu, mast tuáimih Pänituoddâr, Avveel, Säämi, Kuivasalmi já Sallâvääri palgâseh. Puásuituálu lii-uv ohtâ kuávlu merhâšittee áigápuátu. Tast šaddee puáđuh já uálgiánsumáhđulâšvuođah tuálih siijdâin ässeid. ¶"
  - "Kollekuáivum lii kuáđđám uáli pisovâš luodâid Pänituoddâr miäcán. Vuossâmuu kollekavnâm Avveeljuuvâst toovâi staatâ tutkâmjuávkku ive 1868. Virgálâš staatâ kocceem kollekuáivum aalgij ive 1870, já siämmáá ive ruuvnâ huksiittij Avveeljuuvâ taveriidon Kruunun Stationi-nommâsâš táálu staatâ virgealmai kocceempargo helppiđ. Kolle uccui meiddei källeevuáđust já ruukitoimâ lâi kuávlust koorâs 1900-lovo kyevti vuossâmuu ihelovo äigin. Tuoi loveivij stuorrâtooimah iä kuittâg luhostum já toi pasâttâsah láá uáinámuššân já mušton ulmui peivinaharijn já iäljárvuođâst. ¶"
  - "Ko kodeh kiäppánii já puásuisämmiliih pottii kuávlun 1800-lovo loopâst, Lemmee vyemeest šoodâi almolubbon puásuituálu. Siämmást kuávlun šoodâi vuossmuu tove pisovâš aassâm. Tááláš-uv Njurgoiluovtâ eellim vuáđuduvá tuurism lasseen puásuituálun. Tot uáinoo čielgâsávt sijdâkooveest já jieškote-uv huksiittâsâin. Stuárráámus uási Lemmee aalmuglâšmeeci kuávlust kulá Sallâvääri palgâsân, mon puásuiloho lii suullân 7500. ¶"
  - "Vuossmuš kollekumeštâs hokâttâlâi kollekuáivoid Lemmei jo moonnâm ihečyeđe aalgâst. Tuođâlâš kollekurgâlem tábáhtui eskin suáđi maŋa 1940-lovvoost, kuás kolleväldidmeh lijjii enâmustáá paijeel čyeđe. Maašinlâš kollekuáivum keččâlui vuossmuu tove jo 1950-lovo aalgâst. Táálááh kollekuáivooh láá suullân siämmáá ennuv ko stuorrâ kollekurgâlem ääigi, mutâ kuáivummaašin kevttim lii muttám kollekuáivum vuovijd. Rovâdâsjäävrist Jäviläävži peht Kollehamânân jottee merkkejum päälgis jotá jieškote-uvahasij kolleväldidmij čoođâ. ¶"
  - "Uhredirektiv puovtij nubástusâid Suomâ lavváid ive 2016. Nubástusah kyeskih eromâšávt kenigâsvuođâ almottiđ uhre vuoigâdvuođâin, persovnlii árvuštâllâm já toorjâpalvâlussáid stivrim. Mij kieđâvuššâp täid taan uáppást lovvoost “Viehâvääldi uhre vuoigâdvuođah”. Parâkoskâvuotâviehâvaldijn mij uáivildep intimlii koskâvuođâst tábáhtuvvee viehâvääldi, mon tahhen lii nissoon pelikyeimi, oovdiš pelikyeimi, irgástâllâmkyeimi tâi oovdiš irgástâllâmkyeimi. Veikkâ mij vuáijup tuárjuđ viehâvääldi kuáhtám nisonijd, te mij tuáivup, et meid parâkoskâvuotâviehâvääldi čuosâttâhhân karttâm almai aldasiih ulmuuh kävnih taan uáppást tiäđu. Taan uáppást mij viggâp västidiđ koččâmuššáid, maid viehâvääldi kuáhtám nisonij aldasiih ulmuuh láá koijâdâm ko láá váldám ohtâvuođâ Nisonij liinján (Naisten linja). Suullân 10 prosenttid Nisonij liinján ohtâvuođâ váldám ulmuin láá parâkoskâvuotâviehâvääldi kuáhtám nisonij aldasiih ulmuuh.1 Europ union virgálâš lostâ 2012. . "
  - "Táválumosávt viehâväldi lii pyerebeht-uv peittum já uccááttum ko stuárášum. Jis tun sattuuh tubdâđ viehâvääldi tahhee, te tunjin sáttá leđe vaigâd oskođ, et sun lii viehâváldálâš pelikyeimis kuáttá. ¶"
  - "Áámmáttáiđusiih etikuávdáškocceeh árvušteleh tile já koččoh táárbu mield iše. Jis tust lii máhđulâšvuotâ savâstâllâđ nisonáin talle, ko ij lah tuođâlâš vaarâ, te koijâd, haalijd-uv sun et tun suáitáh poolisân. Nissoon sáttá poollâđ, et poolisân suáittim tuše taha tile viärráábin suu tááhust. ¶"
  - "Párnááh tarbâšii muu, mu eellim lâi kaaootlâš. Ustevij huolâttem já koŋkretlâš iše pääihi tipšomist išedii muu piergiđ peeivist nuubán.” 3 poliisi.fi/rikokset/lahestymiskielto čuosâttâhhân, puáhtá stressađ já tovâttiđ meid tunjin siämmáálágán reaktioid ko viehâvääldi kuáhtám nisonân. Poollâm, suttâm, tušástumvuođâ já äpittesvuođâ tobdoh láá táváliih reaktioh. Meid tun tarbâšah ääigi kieđâvuššâđ jieijâd jurduid já tobdoid. Lii tehálâš, et tun huolâttah alnestâd já jieijâd táárbuin. Ane huolâ, et meid tun uážuh ton torjuu maid tarbâšah. Tušástumvuođâ tobdoh Tušástume tâi pettâšume tobdoh láá luánduliih. Piso kuittâg nissoon paaldâst, veikkâ jieh addiiččii suu valjiimijd. Viehâvääldist luovânem lii táválávt kuhes proosees já stuorrâ eellimnubástum, mii ij tábáhtuu jotelávt. Tun puávtáh mainâstiđ, et poolah suu peeleest, mut tast huolâhánnáá tun tuárjuh suu. Mušte ain tom, et tuu toorjâ lii tehálâš já et tast láá meid hiäđuliih vaikuttâsah, veikkâ viehâvääldi čuosâttâhhân leijee nissoon ij eidu tääl mátáččiigin čättiđ tom. Vaijeem Oro realistlâžžân ton kuáttá, mon ennuv já maggaar torjuu tun puávtáh adeliđ. Tuubdâ rajijdâd. Tun puávtáh tuárjuđ aldasii ulmuu tuše talle, ko tun anah meid alnestâd huolâ. Mušte, et tun jieh lah vastust viehâvääldist mii lii tábáhtuumin jiehke ton nuhâmist!  ¶"
  - "Eennâmvärrejeijeenisoneh Nube kultturist Suomân puáttám nissoon ij távjá tieđe, magareh vuoigâdvuođah sust láá Suomâst. Suomâst nisonist lii vuoigâdvuotâ meridiđ jieijâs roopâst, šohânem estimist, abortist jna. Áámmátišedeijeeh láá kuávdáš sajaduvâst nisonij vuoigâdvuođâi čielgiimist, ko sij pargeh eennâmvärrejeijeenisonijguin. ¶"
  - "Torvopaihij já eres toorjâpalvâlusâi merhâšume romaninisonân lii styeres.4 AVOW-tutkimus ikääntyvien naisten kaltoinkohtelusta 2010. seksualucceeblovo ulmuuh Siämmáá suhâpele parâkoskâvuođâin perâ- já aldakoskâvuotâviehâväldi lii viehânáál siämmáálágán ko viehâväldi heteroseksuallijn koskâvuođâin. Perâviehâväldi, mon ulmen lii kontrollistiđ nube uásipele, lii siämmáásullâsâš. Viehâváldálijn koskâvuođâin viehâvääldist kierdih meid perruu párnááh. Ulmuuh sárnuh siämmáá suhâpele parâ- já aldakoskâvuođâst tábáhtuvvee viehâvääldist máhđulávt vala ucceeb ko táválávt. Heteronormativlii ohtsâškoddeest eellim tiet suhâpeli- já seksualucceeblovo ulmui koskâvuođâst láá jo nuhtán kelduuh. Taggaar paarân tárbu peittiđ viehâvääldi sáttá leđe stuárráb, tondiet ko ain láá ulmuuh, ovdâmerkkân hyelhih, kiäi mielâst ij ubâlâssângin lah hiäivulâš, et paarâ iälá oovtâst. Äijihtävgiperrust ellee olmooš sáttá jo mudoi-uv jurdâččiđ, et sun ferttee ohtânmaanoost tuođâštâllâđ jieijâs perruu hiäivulâšvuođâ, nuuvt et viehâvääldi kuáhtájeijee ij haalijd sárnuđ perâviehâvääldist. Ton lasseen viehâvääldi kuáhtám ulmuu palo pääcciđ ohtuu lii styeres, jis jieijâs siärvádâh lii čavos já ustevpiirâs ucce. Sárnuškyetmist lii kuittâg ton keežild tehálâš, vâi tile čovdâšuvá já uhre tuoibâškuát.váduliih nisoneh avžuuttuvvojeh ain-uv eelliđ parâkoskâvuođâttáá. ¶"
  - "Olmâ vástádâs: a. Seksuallâšvuotâ lii luándulâš uási puohahasij ulmui elimist váávást puárásáid. Tot tiättoo já ulmuuh olášuteh tom sierânáál jieškođe-uv avveest, mut tot lii ubâ eellim ääigi kuávdáš uási ulmuu elimist. ¶"
  - "Olmâ vástádâs: a. Puohahasiih pyehtih tuđâttiđ jieijâs, sehe ohtuu orroo já parâkoskâvuođâst orroo ulmuuh, já tot lii šiev vyehi uápásmuđ jieijâs roopân já seksuallâšvuotân. Tast iä šoodâ magarehkin hemâdâsah, jis ana huolâ hygieniast ige vahâgit suhâpeliorgaanijd pastelis tâi tuolvâ tiŋgâiguin. Jieštuuđâtmist sáttá leđe muásudittee tâi nube tááhust virkosmittee vaiguttâs. Tom kalga kuittâg porgâđ ain jieijâs ráávhust nuuvt et tot ij heemâd eres ulmuid. ¶"
  - "Olmâ vástádâs: c. Seeksist ij lah tehálâš haldâšiđ jieškote-uvlágán stiäluid, pic tehálâš lii tot, magarin seksi tobdoo. Iä lah olmâ teikkâ puástu stiäluh. Vuovâs stiäluid puáhtá keččâliđ jieijâs kuoimijn já viekkiistâllâđ, magareh šiev tâi hyenes peleh mon-uv stiälust láá. Jieškote-uvlágán puácuvuođah tâi vaveh sättih vaiguttiđ toos, magareh stiäluh láá máhđuliih tâi oroh vuohâsin. ¶"
  - "Tun tiäđáh jo maidnii seksuallâšvuođâst, mut kannat luuhâđ tast vala lase. Tot lii kuávdáš uási mii puohâi elimist, já seksualtiervâsvuotâ lii stuorrâ uási mii pyereestvajemist. ¶"
  - "c. Seksi já rähisvuotâ láá ohtâ já siämmáš äšši ¶"
  - "Motomin nohádem sáttá leđe vaigâd. Koskâpuddâsiih hemâdâsah uáđimist láá viehâ táváliih. Nohádem iššeen láá maaŋgâlágán išeniävuh, maid kannat keččâliđ. Luuvâ oonâid Nuorâineeti Apua nukahtamiseen (Iše nohádem várás) -siijđoin. ¶"
  - "Nuuská já tubbáák viärdádâllâm ij lah jiärmálâš, tondiet ko kuábbást-uv láá tuođâliih hááituh. Lii tuotâ, et nuuská kevttee ij painâšuu suovân já ton keežild tot ij toovât vuoiŋâmuálipuácuvuođâid siämmáá náál ko tubbáák, mut nuuskást láá iäpádâsâittáá eres, váduhis tiervâsvuotâhemâdâsah. ¶"
  - "c. Lii, tondiet ko nuorâi vuoiŋâšeh ovdáneh vala jotelávt já nikotin já eres háituliih amnâseh tubákkist sättih hemâdiđ vuoiŋâšij ovdánem (vaiguttâsah il. vuáijumnaahcân). ¶"
  - "Motomin nohádem sáttá leđe vaigâd. Koskâpuddâsiih hemâdâsah uáđimist láá viehâ táváliih. Nohádem iššeen láá maaŋgâlágán išeniävuh, maid kannat keččâliđ. Luuvâ oonâ  id  Nuorâineeti  Apua  nukahtamiseen  (Iše nohádem várás) -siijđoin. ¶"
  - "Nuuská já tubbáák viärdádâllâm ij lah jiärmálâš, tondiet ko  kuábbást-uv  láá tuođâliih hááituh. Lii tuotâ, et nuuská kevttee ij painâšuu suovân já ton keežild tot ij toovât vuoiŋâmuálipuácuvuođâid siämmáá náál ko tubbáák, mut nuuskást láá iäpádâsâittáá eres, váduhis tiervâsvuotâhemâdâsah. ¶"
  - "Terska ađai puojâ uáivi uáivild penis uáivi. Kuávdoo puojâ uáivi lii kužžâräigi, mast kužžâ já siemâkolgos kolgá olgos. Puojâ uáivi lii távjá herkki kuoskâtmân . "
  - "Olmâ vástádâs  : a.  Seksuallâšvuotâ  lii luándulâš uási  puohahasij  ulmui elimist  váávást  puárásáid. Tot tiättoo já ulmuuh olášuteh tom  sierânáál  jieškođe-uv avveest, mut tot lii ubâ eellim ääigi kuávdáš uási  ulmuu elimist  . "
  - "Tast iä šoodâ magarehkin hemâdâsah, jis ana huolâ  hygieniast  ige vahâgit suhâpeliorgaanijd pastelis tâi tuolvâ tiŋgâiguin.  Jieštuuđâtmist  sáttá leđe  muásudittee  tâi nube tááhust virkosmittee  vaiguttâs  . "
  - "Olmâ vástádâs  : c.  Seeksist  ij lah tehálâš haldâšiđ jieškote-uvlágán stiäluid, pic tehálâš lii tot, magarin  seksi  tobdoo.  Iä lah olmâ teikkâ  puástu  stiäluh. Vuovâs stiäluid puáhtá keččâliđ jieijâs kuoimijn já viekkiistâllâđ, magareh šiev tâi hyenes peleh mon-uv stiälust láá. Jieškote-uvlágán puácuvuođah tâi vaveh sättih vaiguttiđ toos, magareh stiäluh láá máhđuliih tâi oroh  vuohâsin  . "
  - "Tun tiäđáh jo maidnii  seksuallâšvuođâst  , mut kannat luuhâđ tast vala lase. Tot lii kuávdáš uási mii puohâi elimist, já  seksualtiervâsvuotâ  lii stuorrâ uási mii pyereestvajemist. ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Halijdâm algâttiđ tast, ete mun lam laavim jotteeđ viehâ távjá puohlágán ollâopâttâhuáppeetábáhtusâin já tääl jiem lah peessâm tagarijd ollágin. Oskom, ete ko taat spiekâstâhtile nohá, te anam stuárráb áárvust tom, ko láá tábáhtusah moid moonnâđ. Tagareh ääših moh ovdil lijjii jiešalnees čielgâseh, iä innig lekken. Mun lam meiddei taggaar olmooš, ete halijdâm savâstâllâđ ulmuigijn, ležžeem-uv talle tot ekstrovert. Tääl ko lam viehâ ennuv porgâm ohtuu pargoidân lii keevvâm nuuvt, ete ko peesâm savâstâllâđ eres ulmuigijn te mun tuš sáárnum, sáárnum já sáárnum . "
  - "Taat tile lii meid máttááttâm munjin tom, mon teháliih ulmuuh must láá já mon tehálâš kuittâg munjin lii tot, ete mun uáinám muu ustevijd. Veikkâ lii-uv máhđulâšvuotâ sárnuđ puhelimist já vuolgâttiđ Whatsapp jienâviestâid, te liijká-uv mun halijdiččim mielâsubbooht uáiniđ muu skipárijd. Tondiet lii-uv hitruu orniđ zoom teivâdmijd skipárijguin. Veikkâ aalgân tot oroi-uv lemin mahtnii nuuvt virgálâš, ko koolgâi sooppâđ aaigijd kuás teivâdep tobbeen já nuuvt ain… Olâttâs munjin lâi meid tot, mon ennuv lam tääl jurdâččâm muu aldaulmuid. Veikkâ ličij-uv máhđuttem, ete puávtáččim levâttiđ taan kolgotaavdâ kiässán, te must lii ubâ ääigi taggaar ahevis tobdo, ete maid jis kuittâg kiinii puáccáá muu tiet? Tondiet lii-uv kenski älkkeb tuš orroođ pääihist arestist.  ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Mij movtijdittep puoh oppâlájádâsâid ávudiđ sämmilij aalmugpeeivi 6.2.! Jis tun tiilááh ääigild, te kiergânah vala finniđ pargopáájá tuu luokan juhlepeeivi alda. Meid spellâ lii movtijdittee vyehi oppâđ uđđâ aašijd. Speelâi maaŋgâpiälásiih pargopitáh rävkkih savâstâllâm vala tijme maŋa-uv. Aalmugpiäiván lii meid fálusist sämikulttuur kieđâvuššee tiätukišto –iiđeedlekkâm. ¶"
  - "Nuorâirääđist láá saavâjođetteijee, värisaavâjođetteijee já vittâ eres eidusâš jeessân já sii värijesâneh. Eidusiih jesâneh láá nuorâirääđi paje aalgâst 18–28-ihásiih. Nuorâirääđán pyehtih meiddei valjiđ enâmustáá vittâ 15–17-ihášii äššitobdeejeessân. Sämitige čuákkim asâttij nuorâirääđi toimâpajan 2020-2021 čuákkimistis Anarist 27.-28.2.2020. ¶"
  - "Chat-savâstâllâm moderistoo reaalääigist, máhđuliih hettejeijeeh já luávkkájeijee viestâi čälleeh kärttih meddâl savâstâlmist. Savâstâlmeh vyerkkejuvvojeh já lasettuvvojeh uásádâhân “puáris juávkkuchatih”. ¶"
  - "Koččâmâšah-uásáduvâst lii máhđulâš koijâdiđ privattin tâi almolávt. Almoliih koččâmâšah já vástádâsah láá puohháid luuhâmnáál. Priivaat viestah iä oinuu uásáduvâst. Ko vuolgât viestâ, kalga adeliđ nommâmeerhâ já paječalluu sehe valjiđ ahejuávhu, suhâpele, päikkikode já fáádá. Päikkikodde já suhâpeeli uáinojeh tuše paijeentolâmân. Tuáváštiäđui tárguttâssân lii išediđ pargee västidiđ uásáduv koččâmâššáid nuuvt pyereest ko máhđulâš. Jis koččâmâš vuolgâttuvvoo privattin, kalga koijâdeijee adeliđ šleđgâpostâčujottâs, moos sun haalijd vástádâs jieijâs koččâmâšân. Tuše paijeentoollâm uáiná šleđgâpostâčujottâs. Šleđgâpostâčujottâs kiävttoo tuše vástádâs vuolgâtmân. ¶"
  - "Nuorâirääđist láá saavâjođetteijee, värisaavâjođetteijee já vittâ eres eidusâš jeessân já sii värijesâneh. Eidusiih jesâneh láá nuorâirääđi paje aalgâst 18–28-ihásiih. Nuorâirääđán pyehtih meiddei valjiđ enâmustáá vittâ 15–17-ihášii äššitobdeejeessân. Sämitige čuákkim asâttij nuorâirääđi toimâpajan 2020-2021 čuákkimistis Anarist 27.-28.2.2020. ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Taan muštâlus tehálumoseh máttááttâsah láá taah:  ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "2000-lovvoost lii ovdedum uđđâ, eenâb spesifisâš já suhâpeelisensitiivisub sánádâh, mast puárásuboh suhâpuolvah iä veldihánnáá lah ubâ kuullâmgin. Ličij tárbu savâstâlmân nuorâi, vaanhimij já madârvaanhimij kooskâst sii ohtsâš kielân. Sánádâh liäkká ávus savâstâllâm suhâpuolvâi kooskân saanij čieŋâlub merhâšuumijn. Uđđâ saanij várás annojeh sämikielâliih vastuuh, vâi ibárdâs aašist šadda. Sämikielâlâš seksuaallâšvuođâ sänikirje lii-uv meiddei reaktio gloobaal almoonân – eenâb ávus seksuaallâšvuotân. Sánáduv lii tergâd iäláskittiđ já peividiđ nuuvt et tot kovvee kulttuur. ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Taan vuádulaavâst miäruštâllum vuoigâdvuođâst láá tärhibeh njuolgâdâsah ovtâskâs laavâin, mahte sämitiggelaavâst já Säämi kielâlaavâst. ¶"
  - "Olmoosvuoigâdvuotâsopâmušâi tooimânpieijâm kocceh almugijkoskâsiih äššitobdeeorgaaneh. Suomâ kalga raportistiđ orgaanijd merikoskâsávvt sopâmuš tooimânpieijâmist Suomâst já tast, maht tot lii váldám huámášumán almugijkoskâsij sopâmušâi tooimânpieijâm koccee orgaanij avžuuttâsâid.Meriäigiraportistmist västid Suomâ olgoministeriö, mii kulá eres ministeriöid, virgeomâháid, sämitige já aalmugseervijd raapoorst hammim tiet. Sopâmuš tooimânpieijâm koccee orgaaneh pyehtih meiddei kolliđ Suomâ já kuullâš jieškote-uv čánusjuávhuid raportijdis várás. Staatâi meriäigiraportij lasseen orgaaneh väldih algâalmugijn já aalmugseervijn ciälkkámušâid já uáivilijd sopâmuš tooimânpieijâmist. ¶"
  - "→ Kuus mun puávtám väldiđ ohtâvuođâ, jis ovdâmerkkân muu kielâliih vuoigâdvuođah iä páihálij tääsist olášuu?  ¶"
  - "Sämmilij kielâliih vuoigâdvuođah láá laavâin turvâstum vuáđuvuoigâdvuođah  ¶"
  - "Kielâliih vuoigâdvuođah sämikuávlust já sämikuávlu ulguubeln  ¶"
  - "Selvâttâsâi (ovdâmerkkân Saamebarometri 2016 ) vuáđuld lii almolâš tiätu, ete ovdâmerkkân sämikielâliih mielâtiervâsvuotâpalvâlusah láá hyeneht finniimist. Kuittâg kannât koijâdiđ sämikielâlij palvâlusâid nuuvt tooláá ko máhdulâš, vâik sämikielâlâš pargee pyehtih orniđ pääihi oolâ tâi orniđ tuulhâ. Tavesämikielâlijn sämmilijn lii meiddei máhđulâšvuotâ uážžuđ palvâlusâid räjikuávluin Taažâ peln tavesämikielân. Vâik ij veldihánnáá vajaččiigin sierâ vaattâđ sämikielâlijd palvâlusâid já tubdâđ jieijâs “vaigâdis äššigâssân” kalga mušteđ, ete Sämi kielâlaahâ kenigit virgeomâháid. Sämmilij kielâliih vuoigâdvuođah láá vuáđuvuoigâdvuođah. Jis ulmuuh käibideh palvâlusâid, toh meiddei tuáivui mield puátteevuođâst olášuveh pyerebeht já njyebžilubboht. ¶"
  - "Ärbitiätu nuoráid -haavâ ulmen lâi orniđ älkkees tooimâ, moos nuuvt maŋgâ nuorâ ko máhdulâš puávtáččii uásálistiđ já meid tagareh nuorah kiäh iä veldihánnáá ovdil lah lamaš mieldi nuorâirääđi ornim tooimâin. Toimâ nannee säminuorâi identiteet já čonâsem sämikulttuurân. ¶"
  - "Nuorâirááđán väljejuvvojeh kyevti ihán häävild saavâjođetteijee, värisaavâjođetteijee já vittâ eres jeessân, kiäin láá jieijâs värijesâneh. Taah eidusiih jesâneh já värijesâneh kalgeh leđe 18–28-ihásiih, ko väljejuvvojeh. Sii lasseen nuorâirááđán väljejuvvojeh kyevti ihán häävild enâmustáá vittâ pisovâš äššitobdeejeessân, kiäh kalgeh leđe 15–17-ihásiih talle ko väljejuvvojeh. ¶"
  - "Nuorâirääđist láá saavâjođetteijee, värisaavâjođetteijee já vittâ eres eidusâš jeessân já sii värijesâneh. Eidusiih jesâneh láá nuorâirääđi paje aalgâst 18–28-ihásiih. Nuorâirääđán pyehtih meiddei valjiđ enâmustáá vittâ 15–17-ihášii äššitobdeejeessân. Sämitige čuákkim asâttij nuorâirääđi toimâpajan 2020-2021 čuákkimistis Anarist 27.-28.2.2020. ¶"
  - "Dihtosis-haavâ ulmen lii lasettiđ válduaalmug nuorâi tiäđuid sämmilijn já sämikulttuurist. Kiđđuv 2019 haavâ ooleest olášuvvii 59 škovlâkolliimid. Škovlâkyessin tuáimih paijeel 18-ihásiih säminuorah. Kolliimeh tahhojii uáivikaavpugkuávlust, Turkust, Tamperest, Jyväskyläst, Oulust, Ruávinjaargâst, Suáđigilist já toi aldakuávlust. Škovlâkolliimij materialeh láá haavâ várás pyevtittum. Škovlâkolliimeh juátkojeh luuhâmpaajeest 2019-2020 ohtsis 80 škovlâkollim verd. Škovlâkolliistâllâm tuu oppâlájádâsân tun puávtáh tiiláđ čujottâsâst: www.nuortenakatemia.fi/kouluvierailulomakkeet/ ¶"
  - "Dihtosis-materiaalpakkeet lii uáivildum movtijdittiđ já máttááttâs toorjân ovdâmerkkân sämiaalmugpeeivi várás eromâšávt 5–9 luokaiguin pirrâ Suomâ. Sämifáádáin rahtum materiaalpakkeet almostittui ovdil sämiaalmugpeeivi 2019, vâi tot kiergâniččij aalmupeeivi juhlomân. Materiaalpakkettáin tun puávtáh kieđâvuššâđ sämivuođâ já sämikulttuur älkkeht. Pakettist láá tiätu-uásih já toimâliih hárjuttâsah, moiguin puávtáh vuáváđ jieškote-uvlágánijd oppâtiijmijd. Hárjuttâsah heivejeh paješkoovlâi lasseen meiddei vyeliškoovlâ pajemuid luokkaid já nube tääsi oppâlágádâssáid. Tun puávtáh uápásmuđ materiaalpakettân tääbbin. https://www.nuortenakatemia.fi/oppimateriaalit/dihtosis-oppimateriaalit-saamelaisuuden-kasittelyyn/ ¶"
  - "Sämikuávlu kieldâi puotâ teháliih vuolgâsajeh lijjii kuhes kooskah, ässei juáhásem kieldâkuávdáid já sijdáid sehe tot, ete lihâdempalvâlusâi falâldâh vuáđuduvá lihâdemlaahân. Prinsiiplávt puoh kieldâin láá šiev oovtâstpargoviärmáduvah kuálmád sektor tuáimeiguin lihâdemtooimâ orniimân já oovdedmân. Tääl puoh máhđulâšvuođâid iä kuittâg ane ävkkin nuuvt ennuv ko ličij máhđulâš, mii spejâlist eidusii lihâdemtooimâ mere lasseen meid lihâdemsoojij kiävtun já háárjutmân jieijâs eenikielân. Táárbuh láá selvâttempargo uáinust eromâšávt uálgisiijdâi äigiájánâsmáhđulâšvuođâi turviimist. ¶"
  - "Šiev lihâdem hárjuttemmáhđulâšvuođâid maaŋgâin sämikuávlu kieldâin fäälih aktiivliih astoäigituáimeeh. Jieš kieldah fallii mulsâšuddee mere lihâdem hárjuttemmáhđulâšvuođâid eromâšávt kieldâkuávdáá já uálgisiijdâi kooskâ. Astoääigi lihâdem hárjuttem jieijâs eenikielân ij vuod puoh kieldâin lamaš tähidum kieldâtääsist. Te lihâdemtoimâ kieldâin lii, mutâ lihâdemtoimâ sämikielân lii uccáá, já tot lii háváduvvee. Ucjuuhâ lii Suomâ sämikuávlust áinoo kieldâ, kote pasta palvâliđ nuorâid nuuvt suomâkielân ko meid sämikielân. Nuorâipargee Ucjuuvâst lii kyevtkielâlâš, mii naanood párnái já nuorâi äigiájánâsâid jieijâs eenikielân. ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Mun tiäduttim paaneel loopân párnái já nuorâi uásálâšvuođâ olášuttem. Ko tuálvuh páárnášstrategia keevâtlii táásán, te kalgeh pasteđ kuldâliđ sämipárnái já -nuorâi uáinuid tast, ete mii sii uásálâšvuotâ lii já magarin sij halijdeh, ete sii argâ niävttá. Sijjân tehálumoseh tooimah sättih leđe jieijâs uásild paijeentoollâđ já ovdediđ jieijâs identiteet já kulttuur. Video puáhtá keččâđ tääbbin. ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Jussá Seurujärvi lii meddâl Pärttihist, kost sun meid tääl áásá. Sun lii jottáám škoovlâ anarâškielâlii luokkaast Anarist já oppâm Kaamâsist puásuituálu linjáást. Sun lii puásuialmai Mudusjäävri palgâsist. Seurujärvi lii nuorâirääđist tääl niäljád paje. Seurujärvi ana, ete nuorâirääđist kieđâvušeh uáli tehálijd aašijd já sun haalijd leđe mieldi vaaigutmin. Nuorâirääđi aalmugijkoskâsiih ohtâvuođah, tego OA kollim Sveitsist, já eres viärmáduvah pyehtih lasseen mávsulii ooláádmudo paargon. ¶"
  - "Marianne Ketola áásá Käresavonist, kost sun lii iällám ubâ avvees. Sun uáppá Taažâst Sámi allaskuvlast journalism. Puásuituálu lii eromâš tehálâš Ketolan já tot lii stuorrâ uási suu eellim. Sämikielâ lii nubbe movtijdittee Ketola pargoost. Sun lii huolâstum sämikielâ eellimvuáimálâšvuođâst já Ketola haalijd-uv ovdediđ kielâ já movtijdit meid eres nuorâid toos. Nube paajees nuorâirääđist pargee Ketola movtijdit tot, ko sun uáiná, ete ääših muttuuškyetih. Sun muštoot, ete nuorâi uáivilijn lii merhâšume: sist láá vijses jurduuh já lii tehálâš kuldâliđ, ete maht nuorah aašijd uáinih. ¶"
  - "Reetta Tornensis lii 26-ihásâš já sun lii oppâm Oulu ollâopâttuvâst Giellagas-instituutist sämmilii kulttuur. Sun lii porgâm Tromsast Tave-Taažâ taaiđâmuseost já forgâ sun aalgât timmâ tuojij uápuid Juhâmohheest Samernas utbildningscentrumist. Suu kiäsut eromâšávt tyeji, museoi ovdedem já tuojij merhâšitteevuođâ oovdânpyehtim. Tornensis ana, ete nuorâirääđi lii pyeri saje vaiguttiđ säminuorâi aššijd, já suu škovlim mield sust lii pyeri vuáđu toimâđ nuorâirääđist. ¶"
  - "– Ravvuuh tuáimih šiev vuáđđun puohháid torvolii tooimâ pyevtitmist. Ko ohtsiih njuolgâdusah láá puohháid čielgâseh, te lii älkkeb ovdediđ positiivlii savâstâllâmkulttuur, iästuttes já olgooštmist rijjâ tooimâ. Mij tuáivup, ete ulmuuh väldih ravvuid ávusmieláin vuástá já vijđáht anon mii siärváduvâst, paahud nuorâirääđi värisaavâjođetteijee Maria Mäkinen. ¶"
  - "Škovlâkyesi tuálá jiešráđálávt toimâlijd pargopáájáid, main kieđâvušeh sämikulttuur. Kolliistâlmân kulá sämikulttuur tiätupakkeet já toimâliih hárjuttâsah, moi peht nuorah uáppih fáádást jieš toimâmáin já porgâmáin. Pargopáájái tárguttâs lii tiäđujyehim fáádást válduaalmug nuoráid. Kolliistâllâm pištá suulân 45–90 minuttid, já taid olášuteh máhđulâšvuođâi mield oppâlájádâsâin pääihi alne sehe káidusin. ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Kuosij pargon lii jiešráđálávt kolliistâllâđ já muštâliđ sämikulttuurist škoovlâst. Kolliistâlmist lii sämikulttuur oovdânpyehtim já toimâliih pargopáájáh. Pargopáájái ulmen lii sirdeđ tiäđu sämmilijn já sämikulttuurist väldiaalmug nuoráid. Kolliistâllâm pištá táválávt 75- 90 minuttid, tađe mield mon kuheh oppâlájádâs tiijmeh láá. Kuosijd uuccâp ubâ Suomân já eromâsávt uáivikaavpugkuávlun, Tuurkun, Jyväskylän, Tamperen, Oulun já Ruávinjaargân. Škovlâkolliistâlmeh láá iänááš škovlâpeeivij ääigi 1.11.2020-31.5.2021. ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Dihtosis-haahâ lii Nuorâi Akatemia já Sämitige nuorâirääđi ohtsâšhaahâ, moin viggeh lasettiđ iänááš pajetääsiahasij nuorâi tiäđuid sämmilâšvuođâst sierâlágán pargopáájái já tooimâi peht. Mira Pohjanrinne, 22, lii kärigâsnjargâlâš sämmilâš, kote áásá Helsigist já kote naavdâš čuuvtij pargopáájái tolâmist, veikâ tiäivá-uv koskâttuvâi vädisvuođâid jieijâs sämmilâšvuođâ háárán. ¶"
  - "Seksuaallâšvuotâ lii sierâ kulttuurijn uáli jo jieškote-uvlágán jo saanij-uv puotâ, tast ko saanijn pyehtih leđe maaŋgâlágáneh ivneh. Savâstâllâm seksuaallâšvuođâst lii ain mahtnii kielân čonnum. Sämmilijn, mahte puohâin iärásijn-uv, lii jieijâs vyehi kieđâvuššâđ seksuaallâšvuođâ. Sämikielâ lii šoddâm sämivuođâ pirrâ, já tondiet lii eromâš tehálâš, ete mist láá sämikielâliih säänih moh kovvejeh seksuaallâšvuotân lohtâseijee koččâmâšâid. ¶"
  - "Nuorâirääđist láá saavâjođetteijee, värisaavâjođetteijee já vittâ eres eidusâš jeessân já sii värijesâneh. Eidusiih jesâneh láá nuorâirääđi paje aalgâst 18–28-ihásiih. Nuorâirääđán pyehtih meiddei valjiđ enâmustáá vittâ 15–17-ihášii äššitobdeejeessân. Sämitige čuákkim asâttij nuorâirääđi toimâpajan 2020-2021 čuákkimistis Anarist 27.-28.2.2020. ¶"
  - "Ive 2017 nuorâirääđi ij ornim jieijâs sierâ konferens, mutâ ornij oovtâst Taažâ Sämitige nuorâipooliitlii lävdikuddjin já Ruotâ Sämitige säminuorâi konferens Ruándimist 8.2.2017. Konferens fáddán lâi vaiguttem, já konferens nommâ lâi “tullâ” kuuđâ sämikielân. Säminuorâi konferens ulmen lâi tuárjuđ säminuorâi pooliitlij perustume já uásálistem sämmilij ohtsâškode oovdedmist já tuárjuđ säminuorâi ohtâvuođâid, siärvuslâšvuođâ já ohtsâšpargo paijeel raajijd. Pargopaajij já ciälkkámušpargo peht nuorah pessii pyehtiđ jieijâs jienâ kullosân. Konferens ääigi uárnejuvvojii čuávuvááh pargopajeh: juoigâm, graffiti, rap, SOME-vaiguttem, Flash Mob já ohtsâš Säämi riehtiperspektiivist. Nuorâikonferens tuhhiittij jieijâs ciälkkámuš. ¶"
  - "Sämitige nuorâirääđi já Suomâ säminuorah rs uárnejii Helsigist seminaar säminuorâi tááláá tiileest já puátteevuođâst Suomâst. Seminaarist säminuorah puohtii oovdân sijjân äigikyevdilis já tehálâš aašijd. Ärbivuáválij iäláttâsâi tááláš tile, eenikielâ merhâšume, sämioppâvuávám tehálâšvuotâ já olgosämmilâšvuotâ lijjii kuávdášääših, maid nuorah puohtii oovdân sahâvuáruinis. Säminuorâi uáinui lasseen seminaarân lijjii puávdejum ovdâskoddepiäluduvâi ovdâsteijeeh paaneelsavâstâlmân, mast piäluduvah pessii västidiđ sii piäluduvâi linjá mield sämmiláid já säminuoráid kyeskee koččâmâššáid. ¶"
  - "Nuorâirääđist láá saavâjođetteijee, värisaavâjođetteijee já vittâ eres eidusâš jeessân já sii värijesâneh. Eidusiih jesâneh láá nuorâirääđi paje aalgâst 18–28-ihásiih. Nuorâirääđán pyehtih meiddei valjiđ enâmustáá vittâ 15–17-ihášii äššitobdeejeessân. Sämitige čuákkim asâttij nuorâirääđi toimâpajan 2020-2021 čuákkimistis Anarist 27.-28.2.2020. ¶"
  - "Máttááttâskuávdáást lii stivrâ, kuus väljejuvvojeh neelji ihán häävild 11 jesânid já sijjân persovnliih värijesâneh. Máttááttâshaldâttâs noomât käävci jesânid, main kuttâ lii nomâttâm Sämitigge já ucemustáá ohtâ oovdâst kuávlu kieldâid. Ohtâ jeessân väljejuvvoo olesáigásij máttáátteijei juávhust, ohtâ eres pargei juávhust já ohtâ lii uáppee (uáppeejeessân 1 ihe). Stiivrâ čällen tuáimá rehtor. ¶"
  - "Čeevđitussimlágádâsâst kiävttoo uccâráhtálâšvuođâ toimâmalli, mon Sisnaa raahtij poronnahkaa -haahâ. Tussimlágádâsân láá majemui iivij hahhum ei. ostodemrumbu já maašinliih neskimrakânâsah. Sajeh laiguuttuvvojeh ulguubel tuájáráid. Laiguuttem iähtun lii škovlim piergâsij kevttimân. ¶"
  - "Mielâsiih astoäigiájánâsah tuárjuh uápuid. Puohlágán lihâdem já kulttuur fäälih suotâs rosâmuš luuhâm vyestitiäddun. ¶"
  - "Uáppusosiaalliih ovdâdâsah - Sogsakk.fi ¶"
  - "Uáppusosiaalliih ovdâdâsah ¶"
  - "Ovdâsijđo  Occei  Uáppusosiaalliih ovdâdâsah   ¶"
  - "Olesáigásiih uáppeeh, kiäh loheh áámmátlii vuáđutođhosškovliimist já eres škovliittâsâin, uážuh škovlâpeeivij purrâmâš nuuvtá. Vuoigâdvuotâ purâdiđ nuuvtá ij kuoskâ áámmáttođhos- ige spesiaaláámmáttođhosuáppeid. ¶"
  - "Uáppusosiaalliih ovdâdâsah ¶"
  - "Kyeimivuođâst ráhtojeh ohtsiih ulmeh já kyeimivuotâsopâmuš, moos uásipeleh čonâseh. ¶"
  - "Škovlâkuraattorijn uáppee puáhtá selvâttiđ luuhâmääigi asâmân já ruuđâ kevttimân kyeskee aašijd já finniđ iše eres eellimtile nubástussáid já aašijd moh teddih mielâ. Luáttámušliih savâstâlmeh pyehtih kuoskâđ ei. oppâmvädisvuođáid, motivaation, kiivsedmân, perruu tilán, jieštoobdon, mielâtilán teikkâ uáivádittee amnâsij kevttimân já eres sorjolâšvuođáid. Škovlâkuraattorin parga Jaana Leskinen, puh. 040 672 077. ¶"
  - "PÁIHÁLIIH JÁ KUÁVLULIIH PALVÂLUSAH  ¶"
  - "Puoh puáhuttâsâin sättih leđe háittuvaiguttâsah. Toh láá táválávt lääivih já maneh jotelávt lappâd. Táválumoseh háittuvaiguttâsah láá: ¶"
  - "HPV-puáhuttâs syeijee papilloomavirus tovâttem purâsij já váduhis hemâdâsâi vuástá. Puáhuttâs finnejeh nuuvtá puoh 10-12-ihásiih ađai 5.-6.-luokkaliih uáppeeh škovlâtiervâsvuođâtipšoost. Puáhuttâs kulá Suomâ aalmuglii puáhuttemohjelmân. ¶"
  - "Váddásub háittuvaiguttâsah, nuuvt ko vuáimáliih allergisiih reaktioh, láá uáli härvinâsah. ¶"
  - "Pyereh vanhimeh, ¶"
  - "Čoovčâst 2020 ovdâskulij puoh 5. – 9. luokkaliih kaandah finnejeh HPV- ađai papilloomaviruspuáhuttâs, mii syeijee sii maaŋgâi purâsij vuástá. Puáhuttâs kulá aalmuglii puáhuttemohjelmân já tot ij määvsi maiden. ¶"
  - "Kirjerááju áámmátliih išedeh mielâstis kavnâđ hiäivulii luhâmuš.  T  un puávtáh koijâdiđ  sist  avžuuttâsâid  ,  et  magareh kirjeh suápih jieš  kođe-uv ahasijd párnáid teikkâ lohtâseh monnii tiätu fáádán. ¶"
  - "Virgáliih kielah láá suomâkielâ já ruotâkielâ, sämmilij päikkikuávlu kieldâin palvâlusâid kalga faallâđ meid sämikielân. ¶"
  - "Suomâst almoliih palvâlusah fállojeh vijđáht digitallâžžân ¶"
  - "8. Maggaar skeeŋkâ tun adeliččih kirje váldupersovnân? Čääiti iärásáid jienâttáá, maggaar skeeŋkâ adelah. Iäráseh keččâleh ervidiđ, mii skeeŋkâid tot lii. ¶"
  - "Kirjerááju áámmátliih išedeh mielâstis kavnâđ hiäivulii luhâmuš. Tun puávtáh koijâdiđ sist avžuuttâsâid, et magareh kirjeh suápih jieškođe-uv ahasijd párnáid teikkâ lohtâseh monnii tiätu fáádán. ¶"
  - "Laapi kirjerááju kuleh čuávuvááh kirjeráájuh: ¶"
  - "Virgáliih kielah láá suomâkielâ já ruotâkielâ, sämmilij päikkikuávlu kieldâin palvâlusâid kalga faallâđ meid sämikielân. ¶"
  - "Suomâst almoliih palvâlusah fállojeh vijđáht digitallâžžân ¶"
  - "Laapi kirjerááju kuleh čuávuvááh kirjeráájuh: ¶"
  - "Puohâin taavaapiälái aalmugij tuáváážijn kávnojeh siämmááh vuolgâsajeh: arktâlâš luándu já ovdánem tárbu. Aašijd lii ferttim iskâdiđ, ovdediđ já ain taan tyehin lii lamaš olmooš. Anarâš eellimvyevist ráhtojii pääihist puoh päikkipirrâsist tarbâšum tiiŋgah, mii asâttij anotiŋgáid tiätulágánijd vátámušâid. Tiiŋgah kolgii leđe nanoseh, vuohâseh kevttiđ já toh kolgii leđe meiddei čaalman vuohâseh uáiniđ. Almaah porgii nk. almai pargoid, moh lohtâsii asâmân. Aanaarjävri já ton maaŋgah uálgičácáduvah, jäävrih já lááduh vattii tááiđu kárbá rähtimân. Tälvijotemân tarbâšuvvojii kerriseh já rievah, sehe ergijd leeŋgih. Perrust tâi aassâmkuávlust lâi ain kiinii, kote haldâšij muorâst rähtim tááiđu. Poccuu čuárvi lii lamaš meiddei anoaamnâs, mast láá rahtum ovdâmerkkân suoppâin čuárvikielah, pastemeh, njuškomeh já kiävuh. Anarâšah iä lah lamaš puásuiriggáh, mut puásui lii lamaš kuittâg ubâ eellim iähtu. Tot lii lamaš vuájáán, purrâmâš adeleijee já ton čeevđist láá rahtum anokäävnih. Tälvikárvu vuáđudui poccuutyelji maaŋgâpiälásii kevttimân, mast ráhtojii sehe almai já nisonij káárvuh. Ostodum čevđi lâi maaŋgâpiälásâš tyejiaamnâs, mii tarbâšui leeŋgijn, laavhâin já sekkânähkin, sehe káárvuin. Eellimvyehi čoonnâs mááccuhkulttuurân Kyelipivdo lii kullum nanosávt anarâš elimân nuuvt tälvi- ko kesiorottuvâst-uv. Tyejeh láá čuávvum varriistâllâm mieldi. Ucessiähá eennâmtuálu já šiiveettuálu, kuusah já saavzah, láá puáhtám lasattâs perrui purrâmâšvááljun. Kusânähki tarbâšui ovdâmerkkân kamuvvuáđučevđin já läbžiamnâsin já saavzâulloost pannojii lääigih. Saavzâ tuoljin ráhtojii ruávuh, já piärgu kevttui ravâdin. Taažâ kävppimaađhijn puáhtojii purrâmâšveerki lasseen meid nuárjunähki kamuvvuáđui, laabžij já laavhâi várás, sehe eres-uv tyejitarbâšeh tegu leđđee já paajâ sämimáccuhij várás. Nisoneh láá uásálistám máhđulâšvuođâidis mield puoh pargoid. Eemeed pargon lii lamaš toollâđ pääihi já perruu liegâsin, já sun lii kárvuttâm perrus. Motomin ráhtojii käävnih meiddei ránnjáid já olgoláá-uv. Táválávt tuáijojeijei táiđu juuđij máđhálij já rahtum tuojij mieldi. Mááccuhkulttuur ovdánem lii kuullâm eellimvuáhán. Nissoon tááiđuh já taaidâčalme láá lamaš tárbuliih pivtâstem ovdánmist. Hervâttemvyehi olášuttui amnâsij mield, moh kuás-uv lijjii finniimist. Anarâšâi vyeligâš eellimvyehi tiettui meiddei kárvudâtmist, ain ij lamaš väärigin ko eidu velttidmettumân juhlekáárvun.  ¶"
  - "Falâlduv valje, omâdâh já amnâsij älkkeb finnim tááláá ääigist anarâš-uv piivtâstmist. Ärbivuáváliih mááccuhamnâseh láá finnim paldâsis taanáigásâš uđđâ kággáid já eres-uv kuárrumtarbâšijd. Ihelovoi mield láá puáttám vaikuttâsah sämikuávlu jieškote-uv kuávlust. Aanaar kuávlun láá puáttám ässeeh sämikuávlu eres oosijn. Iänuduvliih, ucjuvliih já nuorttâlâšah láá puáhtám kuávlun jieijâs mááccuhkulttuuris. Meid siähálâsnäimilitoh vaikutteh jieijâs uásild mááccuhkulttuur ovdánmân Ella Sarre   ¶"
  - "Satu -luokan kullee mainâseh láá elleemainâseh, imâšmainâseh, nooveelmainâseh já ilbis mainâseh. Toh láá iänááš luoihâttum eres kuávluin, nuuvt tego satu-mainâseh távjá láá-uv. Ive 1917 almostittum čuágálduvâst  láá valjeest satu-mainâseh. Tain mainâstum ääših láá iänááš viäráseh anarâššáid, ko toh mainâsteh el. kunâgâsâin, jálupeevrijn, hiäppušijn,  já taamiterhoin. Elleemainâseh-uv oroh lemin puohtum, kuás jo puásui teikâ kodde iä mainâšuu mainâsijn ollágin. Mut mainâsijn kal lii ennuv páihálâš ivne já ääših kieđâvuššojeh säämi vuovvijn, nuuvt tego Meniš-Aanti fiäráneh Ranskaenâmist.  ¶"
  - "Olmoošmainâseh já historjáliih mainâseh láá eenâb čonâsist sajan já tiätu ááigán.  ¶"
  - "Eres kuávluin poccuuh kuodâdii veitâlâs, já vyesih vittáduvvojii keessiv pálgádâhhân teikâ maŋeláá-uv, mut anarâšah läävejii veddiđ áálduid kyeddid ääigi. Jo kiđđâtäälvi nuorâbeh áálduh piäijojii vedduđ, vâi hárjáneh láábžán. Majemustáá vyesimáánust ovtâskâs táálu teikâ sijdâkodde oovtâst čonâdii áálduid. Áálduid koolgâi sirdeđ jyehi peeivi, tassaaš ko áldu kuodij já vyesi lâi vittádum. Áldui veddim lâi anarâššáid nuuvt táválâš, et orjâlâšah finnejii tast suujâ nabdeđ sii nomâttâssáin lávžeanáraččat , läbžianarâšah.  ¶"
  - "Anarâšâi eellimvyehi lii muttuustâllâm iveaigij mield. Varrim kesi- já tälvipääihi kooskâ toovâi máhđulâžžân anneeđ pyerebeht äävhi luándust já meiddei šeštiđ luándu vaarijd. Keessiv assii kyeličasij riddoost já tälviv vist vyevdi alda kost lâi uubâs poccuid já jävilenâmeh. Tobbeen lijjii meiddei puáldimmuorah aldeláá. Tágáreh tälvisiijdah tego nuorttâlijn lâi Suonnjel, iä lah vaarâ lamaš kuittâg majemui aigij, ko anarâšah assii pirrâ stuorrâ Aanaar. Puárásub ääigist kal tälvisiijdah láá lamaš, om. Aanaar Uáđđivei riddoost, kost lii kuávumijn kavnum toovláš tälvisiijdâ saje.  ¶"
