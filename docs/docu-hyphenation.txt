
http://www.giella.org/articles/Im2QjN9FioqMK6Q6y82E6


Čuávuvááh stavâlistemravvuuh láá meridum anarâškielâ kielâjuáhus čuákkimist 11.-12.12.2015 já toh láá tääl almolávt keččâlemnáál. Stavâlistem vuosâulmen lii tuárjuđ jienâdem máttááttâllâm algâmáttááttâsâst. Ton lasseen taam siämmáá vyevi puáhtá kevttiđ meiddei kirjekielâst raddalâsâi potkiimân.

ALMOLÂŠ RAVVUUH

Kuhes já pelikuhes vookaal maŋa tállân staavvâlmerkkâ.

Uánihis vookaal maŋa staavvâlmerkkâ šadda eskin tast čuávuváá konsonant maŋa.

Pelikuhes konsonant ij merkkejuu stavâlistmáin; pelikuhes konsonant merkkim kalga kietâdâllâđ sierâ, ko lii saahâ ortografiast ijge stavâlistmist.

OVDÂMEERHAH TIIJPÂ MIELD:

Kuhes diftoŋ:

čuo-škâ
(sun) čuá-vu
(ij) čuá-vu
kye-li
Uánihis diftoŋ:

čuoš-kâ
iär-á-sáid-uv
kyel-e
uáđ-đee
kyel-i-mää-li
vyes-i-ál-du
Pelikuhes vokaleh:

pu-ško
a-lge
ša-lde
ki-rje
Pelikuhes konsonant:

Ovdil meridum merkkimvyehi kessui meddâl majemuu čuákkimist, ja sajeest meridui, ete pelikuhes konsonant ij merkkejuu stavâlistmáin. Tanen om. "pääni", "sääni", "meerâ" stavâlistuvvojeh sehe ol. nominativist ete genetiv-akkusativist siämmáánáál:

pää-ni : pää-ni
sää-ni : sää-ni
mee-râ : mee-râ
Siämmáánáál lättejeh kuhes diftoŋ já pelikuhes konsonant (konsonant pelikukkodâh ij merkkejuu stavâlistmáin):

kye-li
jie-nâ
Kuhes diftoŋ já kuhes konsonant:

uá-đđiđ (v. uáđ-đee mast uá lii uánihâš)
ruo-ččâđ
tuá-ppuđ
vuo-llâđ
viä-llud
Pelikuhes vookaal ja uánihis konsonant:

Kukkoduvâi merkkim suogârdâllâp lasečielgâttempargoost Kielâkäldest.

akk/gen. ko-ve verdid nom. ko-ve !
SUJÂTTEMKIÄČČUSEH

Staavvâlmeerhah iä kevttuu sujâttemkiäčusij sierriimân.

Ovdâmeerhah:

čuo-škâi
kiä-inuid
pen-náin
čal-meest
kee-jist
naa-hkij
saa-nijd
oo-rni-gân
pih-tâ-sijd
pier-vâ-list
juoŋ-ŋâ-seh / juo-ŋâ-seh
čuáv-u-máin
